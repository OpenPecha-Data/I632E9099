༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
W1KG22238
ImageGroup:
ISBN:
11KG22307
n/a
LCCN:
n/a
Title:
ང་ནི་བོད་ཡིན།
nga ni bod yin/
Author:
པདྨ་ཚེ་དབང་
pad+ma tshe dbang
n/a
Descriptor:
Original Publication:
Place:
Publisher:
n/a;n/a
somerville, ma
pema tsewang shastri
2006
Date:
Volume:
Total Volumes:
TBRC Pages:
Introductory Pages:
Text Pages:
Scanning Information:
n/a
n/a
Scanned at M/S Satluj Infotech Images, E-45, Sector 27 Noida, District Gautam Buddha
Nagar, U.P. 201301 via New Delhi, IN for the Tibetan Buddhist Resource Center, 150 17th
st., New York, NY 10011, U.S.A 2006. Comments: 8/2015



ر
ہو
NGA NI BOD YIN
تو
པདྨ་ཚེ་དབང་ཤཱསྟི།
Pema Tsewang Shastri



༄༅། །རི་བོ་ཧི་མ་ལ་ཡ་ཅོད་པཎ་དུ་རྒྱན་ཅིང་། །
སྔོ་ལྗང་ནགས་ཀྱི་ལྭ་བ་ རང་ལུས་ལ་མཛེས་པ། །
ཁ་འབབ་རྣམ་བཞི་དར་གྱི་སྐེད་རགས་སུ་བཅིངས་ཏེ། །
རྩ་ཐང་མེ་ཏོག་འཐུལ་བའི་འཇའ་ལྷམ་སྟེང་འགྱིངས་འདྲ། །
ཆོས་སྲིད་ནུ་འབུར་ཟུང་གི་ཉིང་བཅུད་ཀྱིས་བསྐྱངས་ཏེ། །
དལ་རྟེན་གཞན་དོན་བྱེད་པའི་ལོ་རྒྱུས་ཀྱིས་ཕྱུག་པའི། །
ཡིད་འཕྲོག་དྲི་བཟའི་གར་མཁན་སྨིན་ལེགས་མའི་དབུས་སུ། །
གདུང་དྲུག་ རིགས་ཀྱི་སྐྱེད་མ་ང་ལས་གཞན་སུ་ཡོད། །



རྩོམ་པ་པོའི་བརྩམས་ཆོས་གཞན། །
ཉེ་བར་བཀོད་པའི་བཅོས་སྒྲུང་།
༡། ནུབ་ཀྱི་གྲང་ང ར་དང་ཤར་གྱི་དྲོད་འཇམ།
༢། མི་ཚེའི་བྲོ་བ་མངར་སྐྱུར། །
དབྱིན་སྐད་ནས་བོད་སྒྱུར། །
། ཅུ རུས། ཌིཀན་གྱི་འདུན་པ་ཆེན་པོ།
༢། མཁས་དབང་ཇིན། ཤརྱའི་འཚེ་བ་སྤངས་པའི་
འཐབ་རྩོད་ཀྱི་ནུས་པ་དང་ཉམས་ལེན།
། ཕིལིཔ། རསལ་གྱི་རིག་རྩལ་སྦྱོང་བརྡར།



کی i ci
NGA NI BOD YIN
པདྨ་ཚེ་དབང་ཤཱསྟྲཱི།



© 2006 Pema Tsewang Shastri
3 Oliver Street
Somerville, MA 02145
ptsewang@aol.com
All rights reserved.
No part of this book may be reproduced by any means
without permission in writing from the author.
I wish to thank Wisdom Publications and David Kittelstrom for their efforts
in helpingme produce this book.



དཀར་ཆག་
NIH
བརྗོད་གཞི།
ཤོག་གྲངས།
མཐུན་འགྱུར་དང་ལེན། །
ཆེད་བརྗོད།
ཀ། །བཀའ་ཁྲི་ཟམ་གདོང་རིན་པོ་ཆེ་བློ་བཟང་བསྟན་འཛིན། །
ཁ། །བྱང་ཨ་རིའི་སྐུ་ཚབ་དོན་གཅོད་ཟུར་པ་ངག་དབང་རབ་རྒྱལ།
ང་། །རབ་འབྱོར། (སྙུག་མིང་)
༡། མཆོད་བརྗོད་དང་བཤད་པར་དམ་བཅའ།
༢། བྱུང་ རབས་དང་སྐྱེད་སྲིངས། །
༣། གཟུགས་ཀྱི་ ཆགས་རབས་དང་མིང་ཐོགས་ཚུལ།
༤། རང་ཡུལ་དྲན་གླུ
༥། མི་ཚེའི་སྡུག་གཏམ།
༦། དྲི་རྟགས་སོ་གསུམ།
༧། དཀའ་སྡུག་མྱངས་ཚུལ་དང་རེ་འདུན།
༨། རྒྱ་གར་བཀྲིན་ཆེ་ཚུལ།



6
ང་ནི་བོད་ཡིན།
127
139
147
༄༅། དབུ་མའི་ལམ་གྱི་བྱུང་རབས་དང་འདོད་ཚུལ།
༡°། ༧གོང་ས་མཆོག་དང་ཆོས་སྲིད་ཟུང་འབྲེལ། །
༡༡། དེང་གི་གནས་བབ་དང་གསར་རྙིང་འབྲེལ་བ།
༡༢། དམ་བཅའ།
༡༣། མཇུག་བསྔོ་།
༡༤། ཟུར་རྒྱན་དུ་༧གོང་ས་མཆོག་ལ་བསྟོད་གླུ་ཁག་གཉིས། །
159
165
167



མཐུན་འགྱུར་དང་ལེན།
རྒྱ་ཆེའི་ཀློག་པ་པོ་རྣམས་ཀྱི་སྤྱན་ལམ་དུ་བསྟར་རྒྱུའི་“ང་ནི་བོད་ཡིན་”
ཞེས་པའི་དེབ་ཆུང་འདི་ཐོག་མའི་འཆར་གཞི་ལྟར་བྱས་ན་འདི་ལོ་
སྐུའི་འཁྲུངས་སྐར་དུས་ཆེན་གྱི་ཉིན་མོར་དཔར་སྐྲུན་འགྲེམས་སྤེལ་
ཐུབ་ཐབས་ཞུས་ཀྱང་། འགོག་ཏུ་མེད་པའི་འགལ་རྐྱེན་སྣ་མང་ལ་
བརྟེན་ནས་ཞུ་མ་ཐུབ། ད་ཆ་དེབ་འདི་གྲུབ་པའི་བརྒྱུད་རིམ་གྱི་ནང་དུ་
གཤམ་གསལ་སྒྲིག་འཛུགས་དང་སྐྱེས་བུ་སྒེར་དུ་མ་ཞིག་གིས་མཐུན་
འགྱུར་གནང་ཡོད་པར་བརྟེན་བཀྲིན་སྙིང་བཅངས་ཀྱིས་ཐོག་མར་
༧སྐྱབས་རྗེ་བོད་གཞུང་བཀའ་བློན་ཁྲི་པ་མཁས་དབང་ཟམ་གདོང་རིན་
པོ་ཆེ་མཆོག་དང་། བྱང་ཨ་རིའི་སྐུ་ཚབ་དོན་གཅོད་ཟུར་པ་ངག་དབང་
རབ་རྒྱས་ལགས། གྲོགས་མཆོག་རབ་འབྱོར་(སྙག་མིང་)ལགས།
བོད་ཀྱི་དས་བབ་ཀྱི་རྩོམ་སྒྲིག་པ་ཟུར་པ་དགེ་འདུན་ རབ་གསལ་ལགས།
དྷ་ས་དཔེ་མཛོད་ཁང་གི་ན་ག་སངས་རྒྱས་བསྟན་དར་ལགས་བཅས་
ཀྱིས་རང་རང་གི་ཆེས་རིན་ཐང་ཆེ་བའི་དུས་ཚོད་བློས་གཏོང་གིས་དེབ་
འདིར་ཆེད་བརྗོད་དང་ཡི་རངས་སྩོལ་གནང་མཛད་པ་དང་། ལྷག་པར་
རྔ



ང་ནི་བོད་ཡིན།
དུ་ རབ་གསལ་ལགས་དང་ རབ་འབྱོར་ལགས་གཉིས་ནས་དག་ཆར་ཞུ་
དག་གནང་བ། དེ་བཞིན་རྒྱལ་སྤྱིའི་བོད་དོན་ལས་འགུལ་ཁང་གི་རོ་
ཝེལ་མ་དངུལ་ཐེབས་རྩ་ (Rowcll Fund) ནས་དེབ་འདིའི་དཔར་སྐྲུན་
གྱི་མཐུན་འགྱུར་གནང་བ་བཅས་ལ་སྙིང་ཁོངས་རུས་པའི་གཏིང་ནས་
ཐུགས་རྗེ་བཀྲིན་བླ་ལྷག་ཏུ་ཆེ་ཞེས་ལན་བརྒྱར་ཞུ་རྒྱུ་ཡིན།
སྤྱི་འགྲོས་ལྟར་ན་ཆེད་བརྗོད་གཅིག་ལྷག་འགོད་སྲོལ་མེད་མོད།
སྐབས་འདིར་བོད་ཆོལ་གསུམ་གྱི་ངོ་ཚབ་མཚོན་ཕྱིར་དང༌། རྟེན་
འབྲེལ་གྱི་ཆེད་དུ་སྟོད་སྨད་དབུས་གསུམ་ནས་ཆེད་བརྗོད་རེ་བཅས་
གསུམ་བཀོད་པ་ཡིན། །



།བཀའ་ཁྲི་ཟམ་གདོང་རིན་པོ་ཆེ་བློ་བཟང་བསྟན་འཛིན། །
༄༅། །ནམོགུརུབྷཡ།
པད་དཀར་འཛིན་པའི་ཐུགས་རྗེའི་འོད་རླབས་ཀྱིས། །
མ་ལུས་འགྲོ་བའི་རྨོངས་མུན་ཡོངས་བསལ་ཏེ། །
ཚེ་རབས་འཁྱུད་མོའི་སྡུག་ཀུན་རྒྱུན་བཅད་ནས། །
དབང་ཕྱུག་ རྒྱལ་བའི་ས་ལ་འགོད་པར་མཛོད། །
པད་འདབ་བཞིན་དུ་བློ་རིག་རྣམ་བཀྲ་ཞིང་། །
མ་སྨད་ལྷག་བསམ་སྦྲང་རྩིའི་བཅུད་ལྟར་མངར།།
ཚེ་དང་བསོད་ནམས་རྣམ་འབྱེད་ཤེས་རབ་སོགས། །
དབང་ཕྱག་ཕུན་སུམ་ཚོགས་པའི་དཔྱོད་ལྡན་དེས། །
པད་དཀར་འཆང་བའི་གདུལ་ཞིང་གངས་ལྗོངས་ཀྱི།
མ་བཅོས་ལྷུག་པར་བརྗོད་པའི་དངོས་བྱུང་གཏམ། །
ཚེ་འདིའི་སྣང་ཤེས་གཞོམ་པའི་སྐུལ་མ་མ།
དབང་པོ་ཚིམ་བྱེད་སྙན་ཚིག་བདུད་རྩིར་བསྒྲུབས། །



10
ང་ནི་བོད་ཡིན།
དེ་ལ་བློ་དམན་བཟང་པོའི་མིང་ཅན་གྱིས། །
ཡང་དག་བསྟན་དོན་འཛིན་སླད་དཔྱད་པ་ན།།
སྡེབ་སྦྱོར་པད་འདབ་མ་རྙིང་ལེགས་བཀྲ་བ། །
མཐོང་བའི་ཚེ་ན་དབང་མེད་ཡིད་རབ་འཕྲོག །
དེ་ཡང་སྤྲང་སྨྱོན་གང་བྱུང་རོ་སྙོམ་དུ་འབོད་པ་བདག་གངས་ཅན་བོད་ཀྱི་
ས་མཐར་སྐྱེས་པའི་བོད་རིགས་བཀྲུས་པས་མ་དག་པ་ཞིག་ཡིན་སྟབས།
བོད་ཀྱི་བདེ་སྡུག་གི་གནས་ཚུལ་ཉན་པ་ལ་ངམ་ངམ་ཤུགས་ཤུགས་
ཀྱིས་འཇུག་པ་ནི་སྔོན་གོམས་སྲེད་པའི་བག་ཆགས་མཐུག་པོས་བདས་
པ་གདོན་མ་འཚལ་རུང་། རང་ཉིད་ཆོས་ལུགས་ཀྱི་ཕྱོགས་རིས་དང་
ལུང་ཚན་གྱི་ཆགས་སྡང་མ་འབྱོན་པས་མི་གྲལ་ནས་བུད་དེ། མདོ་
མེད་སྲང་བར་དུ་མྱུལ་བའི་ཁྱི་གྲལ་བསྙེགས་ཀྱང་། དལ་བ་དོན་ལྡན་དུ་
བགྱིད་པའི་ལྷ་གྲལ་མ་ཐོབ་པས། ཁྱེད་ཀྱི་ཆེད་དུ་བྱ་བའི་ཉན་པ་པོ་
གསུམ་ཚན་བདུན་གྱི་ཁོངས་སུ་མ་གཏོགས་མོད། བྱུས་མེད་བྱུས་
འཁྲིའི་ངང་ཚུལ་དུ་མིག་རྣའི་དབང་པོ་རང་ཤུགས་ཀྱིས་གཏོད་ཐལ་བ་
དེའི་ཚེ། ཁྱེད་ཀྱི་ཚེ་གང་སྐྱིད་སྡུག་གི་གནས་ཚུལ་དེ་དག་རྗེ་བཙུན་མི་
ལའི་རྣམ་ཐར་བཞིན་རེས་འགའ་དགོད་བྲོ་བ་དང་། རེས་འགའ་ངུ་བྲོ་
བ་ཞིག་འདུག་ལ། བཤད་ཚུལ་ཡང་གནའ་དེང་བོད་ཀྱི་རྩོམ་རིག་སྤྱི་
འགྲོས་ལས་ཟུར་དུ་ཐོན་ཏེ་ཁེར་འགྲོས་འཐེན་པོར་བསྐྱོད་པ་ཞིག་



ང་ནི་བོད་ཡིན།
11
འདུག་སྟབས། རྗེ་གུང་ཐང་པས། འབྲུག་པ་ཀུན་ལེགས་བཞིན་བཤད་
ན། །མཐོས་རྒྱག་དམས་རྒྱག་ལ་གཏོང་ངོ༌། །གེ་སར་སྒྲུང་གླུ་ལ་ཉན་
བཞིན། །དགའ་མདོག་སྡུག་མདོག་རེ་གྱིས་དང་། །ཞེས་གསུངས་པའི་
ཚིག་དོན་ཡིད་ལ་ལྷམ་མེར་འཁོར་ཞིང་། དགའ་སྡུག་གི་རྣམ་རིག་
སྦས་དཀའ་ཙམ་བྱང་། གནའ་བོའི་རྙིང་ཞེན་དང་། དེང་རབས་ཀྱི་ཡར་
ཐོན་གཉིས་ཀ་མེད་པའི་བོད་སྐྱེས་ཀྱི་བོང་རྒན་ལས་ཀྱིས་བསྐོས་པའི་བྱ་
བའི་ཁུར་གྱིས་སྒལ་པ་རྨ་རུལ་དུ་སོང་བ་བདག་གི་རྣ་བར་སྲོལ་རྒྱུན་
དང་དེང་ རབས་ཀྱི་སྙན་ཚིག་གསེར་དང་བྱེ་མ་གང་བླུག་ཁྱད་པར་མི་
འདུག་རུང་། དོན་གྱི་བྲོ་བ་མང ར་ཞིང་། ཚིག་གི་ལོ་འདབ་གཞོན་པའི་
“ང་ནི་བོད་ཡིན་” ཞེས་པའི་བེའུ་བུམ་གྱི་ལ་ཕུག་གསོས་པ་འདི་མཐོང་
བ་ན་དགའ་བ་དང་རེ་བའི་འགྲམ་ཆུ་དབང་མེད་ད་ལྡང་།
དེའི་ རྩོམ་པ་པོས་ཁོ་བོར་སྔོན་བརྗོད་ཅིག་འབྲི་དགོས་རེ་སྐུལ་བྱུང་བའི་
སྐབས། སྔ་མོ་ཞིག་ན་མཆེད་གྲོགས་ཤིག་གིས་ངེད་ལ་ཆེད་རྩོམ་ཞིག་
སྐལ་སྐབས། ལས་བྲེལ་ལྷན་དུམ་མང་བརྩེགས་བེམ་པོའི་འོག །
།སྒྱིད་ལུག་གཉིད་ཀྱིས་ནོན་པའི་རྒད་པོ་ལ། །རྩོམ་ཡིག་གར་སྟབས་
འཁྱག་པོར་བསྒྱུར་དགོས་བཀའ། །ཉ་མོར་བལ་ཁྲལ་འགེལ་བའི་ཚུལ་
དུ་སོང་། །ཞེས་བརྗོད་པ་སླར་དྲན་ཞིང་། དེ་སྔའང་འདེགས་བཤད་ཀྱི་
གླེགས་བམ་མི་ཉུང་བ་ཞིག་ཁོ་བོའི་སྔོན་གླེང་ལ་བསྒྲུགས་ཏེ་པར་དུ་མ་



ཐོན་པ་དང་། པར་སྐྲུན་དུས་འགྱངས་སོང་བ་དེ་དག་གི་དཀར་ཆག་གི་
ཕྲེང་བའི་ནང་འགངས་ཅན་གྱི་གླེགས་བམ་འདི་ཡང་སྣོན་ད་དོགས་པས་
སྐྱི་གཡའ་བ་ཞིག་བྱུང་། ཁྱད་དུ་འཕགས་པའི་ལེགས་བཤད་འདི།
གསུམ་ཚན་བདུན་གྱི་ཀློག་པ་པོ་རྣམས་ཀྱི་སྤྱན་ལམ་དུ་བསྟར་རྒྱུར་རྒྱ་
གྲངས་མང་ཙམ་ཞིག་འགྱངས་པ་ནི་ཁོ་བོས་ལན་པ་ཡིན་པས་བཟོད་
པར་གསོལ། མཐོལ་ལོ་བཤགས།།
ཉི་ཟླའི་འོད་ལ་སྒྲོན་མིས་གསལ་འདེབས་དང་། བཙོ་མའི་གསེར་ལ་
མཐིང་གིས་མདོག་འདོན་མི་དགོས་ཞེས་གནའ་བོའི་བོད་ཀྱི་གཏམ་
དཔེར་ཡོད་པ་ལྟར་པུར་རྒྱལ་བོད་ཀྱིས་རང་གི་བྱུང་བ་ལྷུག་པོར་བརྗོད་
པའི་བདེན་གཏམ་སྙིང་གི་འབོད་སྒྲ་ རང་བྱུང་རྡོ་རྗེའི་གླུ་ལ་སྔོན་བརྗོད་ཀྱི་
དགོས་པ་མ་མཆིས་ཀྱང་། རྒྱལ་བའི་གསུང་ལ་སྡུད་པ་པོས་གླེང་གཞི་
སྦྱར་བའི་གནའ་ རབས་དང་། དཔེ་དེབ་པར་འདེབས་བྱེད་ཚད་ལ་
སྔོན་གླེང་ངམ། ངོ་སྤྲོད། ཡང་ན་ཆེད་བརྗོད་ལྟ་བུ་རེ་ངེས་པར་ཡོད་
དགོས་པའི་དེང་རབས་གཉིས་ཀ་དང་མཐུན་པར་ཆེད་བརྗོད་མདོར་
བསྡུས་ཤིག་བྲིས་ཀྱང་འགལ་བ་མ་མཐོང་།
ཆེད་དུ་བརྗོད་པ།
ཨེ་མ་མ་ལ། བརྡ་སྤྲོད་པའི་གཞུང་དུ། ནི་ནི་དགར་དང་བརྣན་པའི་སྒྲ།



ང་ནི་བོད་ཡིན།
13
།ཞེས་ནི་སྒྲ་དགར་བརྣན་གང་རུང་ལ་འཇུག་པར་བཤད་ཀྱང་། “ང་ནི་
བོད་ཡིན་” ཞེས་པའི་སྐབས་ཀྱི་“ནི་”སྒྲ་ནི་དགར་བརྣན་གཉིས་ཀར་
འཇུག་པར་མཐོང་སྟེ། །
ཐུན་མོང་མ་ཡིན་པའི་ཁྱད་ཆོས་མང་པོས་བོད་ནི་སའི་དཀྱིལ་འཁོར་
འདིའི་སྟེང་གི་ཡུལ་ལུང་གཞན་ལས་ཧ་ཅང་གི་ཁྱད་དུ་ཞུགས་པ་ཞིག་
ཡིན་པར་ཟུར་དུ་བཀར་ནས་བསྟན་པས་དགར་བ་དང༌། འདི་ཉིད་ཁོ་
ན་མི་ རིགས་དང་མངའ་རིས་གང་གི་ཆ་ནས་འབུར་དུ་དོད་པའི་རྒྱལ་
ཁམས་བྱེ་བྲག་པ་ཞིག་ཡིན་པར་ནན་ད་བརྣན་ནས་བརྗོད་པས་བརྣན་
པའི་སྒྲའང་ཡིན། ལར་ནས་དགར་བརྣན་གྱི་དོན་གང་ལ་སྦྱར་རུང་། །
དེའི་འཇུག་ཡུལ་གྱི་“ང་”ནི་བདག་དང་གང་ཟག་དང་རྣམ་གྲངས་པར་
སོང་བའི་སྐྱེས་བུ་བྱེ་བྲག་པ་ཞིག་མཚོན་ཞིང་། དེ་འདྲའི་“བདག་”གི་
ངོས་འཛིན་ལ་འཁྲུལ་ན་བཅིངས་པ་དང་། མ་འཁྲུལ་ན་གྲོལ་བར་
འགྱུར་བའམ། ཚིག་གཞན་ཞིག་གིས་བརྗོད་ན་འཁྲུལ་ན་གཞན་དབང་
དང་། མ་འཁྲུལ་ན་རང་དབང་ཡིན་པར་ཕྱི་ནང་གི་གྲུབ་མཐའ་སྨྲ་བ་
ཀན་ཞལ་འཆམས་པར་འདག་པས་རང་ཅག་གིས་ཀྱང་ “བོད་”ཅེས་
པའི་སྐྱེས་བུ་བྱེ་བྲག་པ་དེའི་“བདག་”གི་གནས་ལུགས་མ་རྟོགས་པ་དེ་
སྲིད་དུ་གཞན་དབང་དང༌། རྟོགས་པ་ན་རང་དབང་དུ་འགྱུར་བའི་ཟབ་
གསང་གི་གནད་དེ་ཤེས་པ་ཤིན་ཏུ་གལ་ཆེ། དེའི་སླད་རང་གི་བྱུང་བ་



14
ང་ནི་བོད་ཡིན།
རང་ཉིད་ཀྱིས་བརྗོད་པའི་གཏམ་འདི། འདི་དང་ཕྱི་མ། གཞིས་དང་
བྱེས། ཆོས་དང་འཇིག་རྟེན་གང་ས་ནས་གནད་ཆེ་ཞིང་འབྲེལ་ ཆགས་
པ་ཡིན་པས། དཔེ་དེབ་འདི་བོད་མི་སྤྱི་དང་། ཁྱད་པར་བྱེས་འབྱོར་
བོད་རིགས་ན་གཞོན་རྣམས་ལ་ཤིན་ཏུ་མཁོ་བའི་ཀློག་དཔེ་བཟང་པོ་
ཞིག་བྱུང་འདུག བརྗོད་བྱའི་དབང་ད་བྱས་ན་ས་ཁམས་ཆགས་ཚུལ།
སྣོད་བཅུད་ཀྱི་བཀོད་པ། རང་བྱུང་འཐོན་ཁུངས། ཆོས་དང་རིག་གཞུང་།
ཡུལ་གོམས་གཤིས་ལུགས། ཐུན་མིན་ལེགས་བྱང་། སྤྱི་ཚོགས་དང་
དཔལ་འབྱོར། ཁྱད་པར་ཆབ་སྲིད་ཀྱི་འགྱུར་ལྡོག་དང་བཅས་པ་རྒྱས་
སྤྲོས་ཀྱིས་འབྱམས་མ་ཀླས་པར། ངོ་བོ་དང་རྐང་གྲངས་ཚང་ཞིང་། གོ་
རིམ་མ་འཁྲུགས་པ་མཐར་ཆགས་སུ་ཚང་ལ་མ་ནོར་བ་བཀོད་འདག་
པ་མ་ཟད། རྗོད་བྱེད་ཀྱི་དབང་དུ་བྱས་ན། ཚིག་གསལ་ཡང་དོན་མ་
ནོར་བ། གོ་སླ་ཡང་གྲོང་ཚིག་གིས་མ་བསླད་པ། ཁ་སྐད་དུ་བྲིས་ཀྱང་
བརྡ་སྤྲོད་དང་མི་འགལ་བ་བཅས་བསྔགས་འོས་ཕུན་སུམ་ཚོགས་པ་
ཞིག་བྱུང་འདུག་ཅིང་། རྩོམ་འགྲོས་ཀྱང་གནའ་དེང་གི་མཐའ་ལ་མ་ལྷུང་
བར། སྲོལ་རྒྱུན་གྱི་ལུས་ཟུངས་བཟང་པོར་གསར་གཏོད་ཀྱི་རྒྱན་དང་
ལྡན་པ། རང་བཞིན་གཙོ་བོར་བརྗོད་ཀྱང་དཔེ་གཟུགས་ཡལ་བར་མ་
དོར་བ། དྲང་པོ་འབའ་ཞིག་བརྗོད་ཀྱང་འཁྱོག་བརྗོད་ཀྱི་ཉམས་འགྱུར་
མ་ཉམས་པ། བཅད་ལྷག་སྤེལ་མར་གནས་པས་ཉན་པ་པོའི་ངལ་བ་
སངས་པ་སོགས་མཁས་བླུན་ཀུན་ལ་འཚམས་ཤིང་ཀློག་པ་པོའི་ཡིད་



ང་ནི་བོད་ཡིན།
15
དབང་འཕྲོག་པར་སྣང་། སྤྱིར་ངག་རྒྱན་ཞེས་པ་སྐྱེས་བུའི་རྣམ་རྟོག་དང་
མཚུངས་པར་མཐའ་ཀླས་ཤིང་མཚམས་གཟུང་མི་ནུས་པ་ནི་གནའ་
རབས་བོད་མིས་གཙིགས་སུ་འཛིན་པའི་དཎཌིའི་གཞུང་ལས་ཀྱང་།
འདི་ནི་ད་ལྟའང་རྣམ་རྟོག་སྟེ། །དེ་དག་མ་ལུས་སུས་འཆད་ནུས།
།ཞེས་བཤད་ན། རྩོམ་རིག་ནི་ཉམས་འགྱུར་ལྡན་ཞིང་། བརྗོད་བྱ་སྟོན་
ཤུགས་ཐོན་པ་ཞིག་བྱུང་བས་ཆོག་པས། འདི་ལ་རིག་གནས་གཞན་
ལྟར་གནའ་ལུགས་དང་གསར་གཏོད། སྲོལ་རྒྱུན་དང་དེང་ རབས་ཀྱི་
ལེགས་ཉེས་དཔྱོད་པའི་དགག་སྒྲུབ་ཀྱི་དགོས་དོན་ཆུང་།
ཚོར་སྣང་གི་ཉམས་འགྱུར་རྣ་བའི་དྲན་གླུ་དང༌། མྱ་ངན་ཉམས་ཀྱིས་
བཅིངས་པའི་སྡུག་གཏམ། བོད་མི་ཕལ་མོ་ཆེའི་མཚང་ཐོག་ཏུ་འབབ་
པའི་དྲི་བ། བྱས་པ་དྲིན་དུ་ཚོར་བའི་ལེགས་སོ། མཐའ་བྲལ་དབུ་
མའི་ལམ་གྱི་སྲིད་བྱུས། བོད་མིའི་མེ་ཏོག་ཕོག་པའི་ལྷ་སྐལ། ཐུན་
མིན་ཆོས་སྲིད་ཟུང་འབྲེལ་གྱི་རྣམ་གཞག །ཕུགས་དམིགས་ཀྱི་འཆར་
སྣང་གསལ་བའི་རེ་འདུན་སོགས་བོད་དང་བོད་མིར་འབྲེལ་བ་གཏིང་
ཟང་ཡོད་པའི་ཁ་ཚ་དགོས་གཏུགས་ཀྱི་གནད་དོན་སྣང་མེད་དུ་འཇོག་
ཐབས་མེད་པ་རྣམས་ཀྱི་ཐོག་ཀ་ཀོར་རྒོད་པོའི་ལྡིང་སྐོར་ལྟར་མ་ཡིན་
པར། སྲིད་སྒྲུབ་ཉག་ཕྲན་འཕེན་པའི་ལུགས་སུ་རྣག་ཐོག་གཙག་འཁེལ་
བྱུང་འདུག



16
ང་ནི་བོད་ཡིན།
གཞན་ཡང་གནའ་དུས་བོད་དུ་ལྷ་སའི་སྲང་བར་གྱི་མི་མང་དཀྱུས་མའི་
གླུ་གཞས་ལ་སྐབས་དེའི་ཆབ་སྲིད་དང༌། སྤྱི་ཚོགས་ཀྱི་གནས་བབས་
ཐོག་མང་ཚོགས་ཀྱི་བསམ་ཚུལ་སྟོན་པའི་བརྒྱུད་ལམ་གལ་ཆེ་ཞིག་ཏུ་
བརྩི་སྲོལ་ཡོད་པ་ལྟར། བར་སྐབས་གཞིས་བྱེས་བོད་མི་མང་ཚོགས་
ཁྲོད་ཀྱི་གླུ་གཞས་ཇི་སྙེད་ཅིག་བྱུང་བ་ནས་མི་ཉུང་བ་ཞིག་དྲངས་ཏེ་ཁ་
ངག་ཙམ་དུ་གནས་པའི་གཞས་ཚིག་དོན་ལྡན་མང་པོ་ཡིག་རིས་སུ་
བཀོད་དེ་རྒྱུན་གནས་ཐུབ་པར་བྱས་པའང་ལེགས་ཚོགས་ཀྱི་གནས་སུ་
འཕགས་ཡུལ་བ་རྣམས་ཀྱིས་རྩོམ་རིག་སྤྱི་ཚོགས་ཀྱི་བཞིན་ རས་ལྟ་
བའི་མེ་ལོང་དུ་འདོད་པ་ལྟར། དཔེ་དེབ་འདི་བོད་མིའི་སྒོ་གསུམ་གྱི་
རང་གཟུགས་ལྷམ་མེར་འཆར་བའི་མེ་ལོང་བཟང་པོ་ཞིག་བྱང་འདག་
པས་བོད་རིགས་བློ་གསལ་ཡོངས་ཀྱིས་རང་གི་བསམ་སྦྱོད་ཀྱི་བཞིན་
རས་ལ་ཉེས་པའི་ ར་ རི་སེལ་བའི་སླད་དུ་ངག་གི་རང་བཞིན་གྱི་མེ་ལོང་
འདིར་སྤྱན་རས་ཡུད་ཙམ་ཅི་ནས་གཡོ་བར་མཛོད་ཅེས་ཁོ་བོས་ཐལ་
མོ་སྦྱར་བ་ལགས། །



ང་ནི་བོད་ཡིན།
17
ངག་ རིག་པད་དཀར་དྲི་མ་མེད་པའི་ཆུན་པོ་པད་ཁ་མཐོ་ཙམ་ཞིག །
ལག་ཏུ་སོན་ཚེ་བདག་བློའི་བུང་བ་དགའ་བས་མིག་དབང་ཆེར་བགྲད་
ཀྱང་། །
བྲེལ་བའི་རླུང་འཚུབ་རྒྱུན་མར་གཡོ་བས་བརྗོད་དོན་སྦྲང་རྩི་མྱོང་
སྐབས་འཕྲོག།
ཆེད་བརྗོད་གཤོག་སྒྲ་ནམ་ཞིག་ལྡིར་སྙམ་བློ་འཚབ་སྙིང་ལ་རྩུབ་གྱུར་
པས། །
བརྩོན་ལྡན་གྲོགས་ལ་འདོན་པར་བཅོལ་ཏེ་རྣ་བའི་དབང་པོ་གཏད་ནས་
ཉན།།
ཚན་པ་འགའ་ཤས་རང་གི་མིག་གི་གློག་བཞུ་སྤར་ནས་རགས་ཙམ་
བཀླགས། །
དེ་ལྟ་ན་ཡང་བློ་སྒོ་ཕྱེ་སྟེ་བསམ་པའི་ཁོམ་ལོང་མ་བྱུང་བས། །
ཁྱོད་ཀྱི་བློ་ཁ་རྫོགས་མིན་མ་ཤེས་འོན་ཀྱང་ རང་ཉིད་གཏམ་འདིས་
འཚེངས། །
ཆེད་བརྗོད་ཚིག་གསུམ་དེའི་ཡང་ཆེད་བརྗོད་མགོ་ལས་རྨ་ཁ་ཆེ་ཙམ་
ཞིག །



18
ང་ནི་བོད་ཡིན།
གརུམ་བུའི་ཚུལ་གྱིས་བརྗོད་པར་ཐལ་འདིར་བློ་དང་ལྡན་རྣམས་ཀྱིས་
མི་གཤིང་། །
བསམ་ལོང་མེད་པར་བྱུང་རྒྱལ་སྨྲ་བའི་ངག་ལ་སྲང་མདའ་མ་མཆིས་
པས། །
དཀྱུས་ལས་བརྒལ་བའི་འདུར་རྒྱུགས་འདི་ལ་མཁས་རྣམས་ཁྲེལ་
བགད་ཅིས་མི་མཛད། །
ཅེས་ཀྱང་སྨྲས་སོ། །ཇཡཇགཏ།།



།བྱང་ཨ་རིའི་སྐུ་ཚབ་དོན་གཅོད་ཟུར་པ་
ངག་དབང་རབ་རྒྱལ།
༄༅། །ལོ་ཤས་གོང་ཕྲན་ནིའུ་ཡོག་ནས་ཝ་ཤིན་ཌོན་དུ་རི་ལིའི་
ནང བསྐྱོད་སྐབས་སྐུ་ཞབས་པདྨ་ཚེ་དབང་ཤཱསྟྲི་ལགས་ཀྱིས་ རྩོམ་བྲིས་
གནང་བའི་“མི་ཚེའི་བྲོ་བ་མངར་སྐྱུར་”ཞེས་པ་དེ་བཀླགས་པས་
དངོས་བྱུང་ལོ་རྒྱུས་ཤིག་ནུབ་ཕྱོགས་པའི་བཅོས་སྒྲུང་འབྲི་སྲོལ་བཞིན་
བརྗོད་བྱ་རྗོད་བྱེད་ཤིན་ཏུ་སྙན་འཇེབས་ལྡན་པས་ཡིད་དབང་འཕྲོག་སྟེ།
བར་མཚམས་འཇོག་ཐབས་མེད་པར་བཀླགས་པས་ཝ་ཤིན་ཌོན་དུ་ཇི་
ལྟར་བསླེབས་ཀྱང་མ་ཤེས། ཡང་དེ་རྗེས་“ནུབ་ཀྱི་གྲང་ངར་དང་ཤར་གྱི་
དྲོད་འཇམ་”ཞེས་པ་ཀློག་རྒྱའི་གོ་སྐབས་བྱང་བས་གོང་བཞིན་སྙན་
འཇེབས་ཀྱིས་ཡིད་དབང་འཕྲོག་སོང་། པདྨ་ཚེ་དབང་ཤཱསྟྲི་ལགས་ཀྱིས་
རྩོམ་བྲིས་གནང་བའི་དེབ་དེ་གཉིས་ཀྱི་ལེ་ཚན་སོ་སོའི་མཚམས་སུ་
ཆོས་དང་འཇིག་རྟེན་གྱི་བསླབ་བྱ་ལས་བཏུས་པའི་ཚིགས་བཅད་
རྣམས་ལྷག་པར་སེམས་འགུལ་ཐེབས་པའི་ཆ་རྐྱེན་དུ་སྣང་། ད་ལམ་
“ང་ནི་བོད་ཡིན་”ཞེས་པའི་དེབ་གསུམ་པ་དེ་བྲིས་གནང་བར་དགའ་
བསུ་ཞུ་ཡི་ཡོད།
D



20
ང་ནི་བོད་ཡིན།
སྐ་ཞབས་པདྨ་ཚེ་དབང་ལགས་ནི་ཕྲན་དང་མཚུངས་པར་བཙན་བྱོལ་
ད་ ཚར་ལོངས་བྱུང་བའི་མི་རབས་དང་པོའི་གྲས་ཤིག་ཡིན་ཞིང་། ང་ཚོ་
ནི་ རང་ཡུལ་བཞག་སྟེ་མི་ཡུལ་དུ་གྱར་ཏེ་སྐྱེས་སྲིང་བྱེད་དགོས་བྱུང་བའི་
མི་ རབས་ཤིག་ཡིན་ནའང་། སྔོན་གྱི་ལས་དང་བསོད་ནམས་ཀྱིས་སྤྱི་
ནོར་༧གོང་ས་༧སྐྱབས་མགོན་ཆེན་པོ་མཆོག་གི་ཡང་དག་པའི་དབུ་
ཁྲིད་ཀྱི་ཞབས་འོག་བཙན་བྱོལ་བོད་གཞུང་གི་མཛད་བྱུས་ལས་མཛའ་
ཞིང་བརྩེ་བའི་དགེ་བའི་བཤེས་གཉེན་བཀྲིན་ཅན་རྣམས་ཀྱིས་རང་གི་
གཅེས་པའི་བུ་ཕྲུག་ལྟར་གསོ་སྐྱོང་འོག་ ཚར་ལོངས་བྱུང་བའི་བོད་མིའི་
མི་རབས་ཞིག་ཡིན་པ་མ་ཟད། བོད་མི་ རིགས་དང་བཅས་པ་ཆགས་
འཇིག་གི་གནས་སྐབས་ཤིག་ལ་ཆོས་སྲིད་ཀྱི་སྲི་ཞུ་སྒྲུབ་པའི་གོ་སྐབས་
ནང་དས་འདའ་ཞིང་འགན་འཁར་ལྕི་བའི་མི་ རབས་ཤིག་ཏུ་འགྱུར་
ཡོད། བཙན་བྱོལ་ནང་ཚར་ལོངས་བྱུང་བའི་མི་རབས་ཁོངས་ནས་བོད་
ཡིག་ནང་དཔེ་དེབ་རྩོམ་བྲིས་གནང་མཁན་ཉུང་ཤས་ལས་བྱུང་མེད་
པའི་ཁོངས་ནས་པདྨ་ཚེ་དབང་ལགས་གཅིག་ཡིན་པ་དང༌། ཁོང་གི་
རྩོམ་བྲིས་རྣམས་དུས་ རབས་གསར་པའི་རྩོམ་བྲིས་སྒྱུ་རྩལ་གྱི་ཁྱད་
ཆོས་ལྡན་ལ་བོད་ཀྱི་སྲོལ་རྒྱུན་བཅད་ལྷུག་སྤེལ་མའི་སྟེང་བོད་མིའི་ཁ་
དཔེ་མང་པོ་ཡོད་པ་བཅས་ནི་ཁོང་གི་ རྩོམ་བྲིས་ཀྱི་དམིགས་བསལ་ཁྱད་
ཆོས་ཡིན་པར་སེམས་ཤིང་། དེ་ཡང་རྒན་བྱིས་བར་གསུམ་གྱིས་གོ་
རྟོགས་ཐུབ་པ་བཅས་རང་རེའི་སྤྱི་ཚོགས་ནང་བོད་ཀྱི་སྐད་ཡིག་རྒྱུན་



ང་ནི་བོད་ཡིན།
21
འཛིན་གྱི་ལས་དོན་ལ་ཧ་ཅང་གཞོགས་འདེགས་ཆེ་བའི་ལེགས་སྐྱེས་
ཡིན་པར་ངོས་འཛིན་ཡང་ཞུ་ཡི་ཡོད། ཤིན་ཏུ་བྲེལ་ཟིང་ཆེ་བའི་ཨ་
རིའི་སྤྱི་ཚོགས་ཀྱི་ལས་གསེང་དུ་སླར་ཡང་དེབ་གསུམ་པ་འདི་རྩོམ་
བྲིས་གནང་ཐུབ་པར་དགའ་བསུ་དང་རྗེས་སུ་ཡི་རངས་ཞུ་བ་བཅས།
ནིའ་ཡོག་གྲོང་ཁྱེར་ནང་བཙན་བྱོལ་བོད་གཞུང་གི་སྐུ་ཚབ་དོན་གཅོད་ཀྱི་
མིང་འཛིན་པ་ངག་དབང་རབ་རྒྱལ་གྱིས་བོད་རྒྱལ་ལོ་༢༡༣༢ རབ་བྱུང་
རི་ཟླའི་དྲུག་པ་ཚེས་བཞི་སྟེ་ཆོས་འཁོར་དུས་ཆེན་དགེ་བའི་ཉིན།།



།རབ་འབྱོར། (སྙག་མིང་)
“ང་ནི་བོད་ཡིན་”ཞེས་པ་འདི་ནི་ང་རང་གི་ཤེས་ཚོད་ལྟར་ན་པདྨ་ཚེ་
དབང་ཤཱསྟི་མཆོག་ནས་ལོ་ངོ་བཞིའི་ནང་ལ་བོད་ཡིག་ཏུ་བརྩམས་པའི་
དཔེ་དེབ་གསུམ་པ་ཡིན། སྤྱིར་བཏང་བཙན་བྱོལ་སྤྱི་ཚོགས་སུ་འཚར་
ལོངས་བྱང་བའི་བོད་པའི་ཁྲོད་དང་ལྷག་པར་ཨ་རི་ན་ཡོད་པའི་བོད་པ་
རྣམས་ཀྱི་ཁྲོད་དུ་ལོ་ངོ་བཞིའི་རིང་ལ་བོད་ཡིག་གི་དཔེ་དེབ་གསུམ་
འབྲི་རྒྱུ་ལྟ་ཞོགས། བོད་ཡིག་གི་དཔེ་དེབ་གསུམ། ཡང་ན་དཔེ་དེབ་
གཉིས། ཐ་ན་དཔེ་དེབ་གཅིག་ཀྱང་བཀླགས་མ་མྱོང་མཁན་ཡང་གང་
མང་མང་ཡོད་ཚོད་ཡིན། དཔེ་དེབ་ཅིག་རྩོམ་པ་ལ་དུས་ཚོད་དང་
སེམས་ལས་ཧ་ཅང་མང་པོ་དགོས་ལ་ཌོ་པོར་གང་མང་ཞིག་བློས་གཏོང་
དགོས་པ་ཡིན། ཨ་རི་ན་ཡོད་པའི་བོད་པའི་ཁྲོད་ན་ཌོ་ལོར་གྱི་ཆེད་ད་
རྩོམ་བྲིས་དང་དཔེ་ཀློག་བློས་གཏོང་མཁན་མང་ཚོད་དང༌། རྩོམ་བྲིས་
དང་དཔེ་ཀློག་གི་ཆེད་དུ་ཌོ་ལར་བློས་གཏོང་མཁན་མཁས་དབང་པདྨ་
ཚེ་དབང་ལྟ་བུ་ནི་ཧ་ཅང་དཀོན་ཚོད་ཡིན། པདྨ་ཚེ་དབང་མཆོག་ནས་
དཔེ་དེབ་རྩོམ་པའི་སྐབས་ལ་ཌོ་ལོར་བློས་གཏོང་ཕོད་པ་མ་ཟད་དེ་དཔེ་
སྐྲུན་གྱི་འགྲོ་སོང་ཡང་ རང་གིས་བཏང་ཡོད།



24
ང་ནི་བོད་ཡིན།
པདྨ་ཚེ་དབང་མཆོག་ནས་བརྩམས་པའི་ནབ་ཀྱི་གྲང་ངར་དང་ཤར་གྱི་
དྲོད་འཇམ་ཞེས་པའི་སྒྲུང་དེབ་དེ་བོད་དུ་ཡང་སླེབས་འདུག བོད་ནང་
གི་རྩོམ་པ་པོ་གྲགས་ཅན་ཞིག་གིས་ང་ལ་ཤར་གྱི་དྲོད་འཇམ་དང་ནུབ་
ཀྱི་གྲང་ང ར་བཀླགས་ནས་བཙན་བྱོལ་བོད་མི་ཞིག་གི་མི་ཚེ་ཇི་ལྟར་
བསྐྱལ་བའི་སྐོར་ཡིད་ལ་ཤར་རྒྱུ་ཞིག་བྱུང་། དེ་ལྟ་བུའི་སྒྲུང་དེབ་ནི་ནུབ་
ཀྱི་གྲང་ངར་དང་ཤར་གྱི་དྲོད་འཇམ་ཞེས་པ་དེ་མ་གཏོགས་མཐོང་རྒྱ་མ་
བྱང་ཟེར། ངས་རྩོམ་པ་པོ་དེ་ལ་དངོས་གནས་བྱས་ན་མཐོང་རྒྱུ་ཡོད་
ནས་མ་མཐོང་བ་མ་རེད། དེ་མ་གཏོགས་རྩ་བ་ནས་མཐོང་རྒྱུ་ཡོད་པ་
མ་རེད་ཅེས་ལབ་རྒྱུ་བྱུང་། །
ང་ཚོ་བཙན་བྱོལ་ལ་འབྱོར་ནས་ལོ་ངོ་ལྔ་བཅུ་འགོར་གྲབས་ཡོད།
བཙན་བྱོལ་བོད་མིའི་མི་གྲངས་ཉུང་ཉུང་མིན། བོད་མི་འབུམ་གཅིག་
ལྷག་ཡོད། དེ་ལས་གཞོན་སྐྱེས་མང་ཆེ་བ་སློབ་གྲྭར་འགྲོ་བའི་གོ་སྐབས་
ཐོབ་ཡོད། ལོ་རབས་བརྒྱད་ཅུ་ནས་བཟུང་བོད་ནས་གསར་འབྱོར་པ་
བོད་ཡིག་ལ་ཁྱོད་མཁས་ན་ང་ཡང་མཁས་ཟེར་མཁན་དང་། རྩོམ་པ་
པོ་ཡིན་ཟེར་མཁན་ཡང་གང་མང་ཞིག་འབྱོར་ཡོད། ཡིན་ན་ཡང་བཙན་
བྱོལ་སྤྱི་ཚོགས་ཀྱི་མི་ཚེ་བོད་ཡིག་གི་སྒྲུང་གཏམ་གྱི་ལམ་དུ་འདྲེན་ཐུབ་
མཁན་པདྨ་ཚེ་དབང་མ་གཏོགས་མཐོང་རྒྱུ་མེད།
སྐྱབས་བཅོལ་གྱི་ལོ་ལྔ་བཅུ་ཙམ་འདིའི་རིང་ལ། བོད་མི་རྣམས་ཀྱིས་
ས་རྒོད་དང་ནགས་ཚལ་སློག་ནས་ཞིང་ས་བཟོས་པ་དང༌། གླང་ཆེན་གྱི་



ང་ནི་བོད་ཡིན།
25
ཚོགས་ཀྱིས་ཞིང་ཁ་ཟ་ཞིང་རྐང་བརྫིས་བྱེད་སྐབས་བོད་མི་རྣམས་
མཚན་ལ་ཧར་ལངས་ཀྱིས་གཡོ་སྐོལ་དང་བཟའ་བཏང་གི་སྣོད་ཆས་
བརྡུང་བའི་སྒྲས་གླང་ཆེན་གྱི་ཁྱུ་དཀྲོག་ཐབས་བྱས་པ་ལྟ་བུ་བོད་ཀྱི་ལོ་
རྒྱུས་ཐོག་ལ་སྔོན་ཆད་མ་བྱུང་ལ་ཕྱིས་སུ་ཡང་འབྱུང་ལས་མི་ཆེ་བའི་
ཉམས་མྱོང་ཕྲ་རགས་གང་མང་ཞིག་ཡིག་རྨོངས་སྤྱི་ཚོགས་ཤིག་གི་ངག་
རྒྱུན་གཏམ་རྒྱུད་ཀྱི་ ཚུལ་དུ་གནས་ཡོད་པ་ལས་ཡིག་ཐོག་ཏུ་བཀོད་པ་
ནི་སྲིད་མཐའ་ཙམ་མོ།
“ང་ནི་བོད་ཡིན་”ཞེས་པ་འདིའི་ནང་དུ་པདྨ་ཚེ་དབང་མཆོག་ནས་བོད་
ཀྱི་ཡུལ་ཁམས་དེ་གང་ཟག་གི་གཟུགས་སུ་བཀོད་ནས། གངས་ཅན་
བོད་ཡུལ་ད་ལོ་ངོ་སྟོང་ཕྲག་དུ་མའི་རིང་བྱུང་བའི་ལེགས་ཉེས་རྣམས་
གང་ཟག་ རང སྟེང་གི་བྱུང་བ་བརྗོད་པའི་ཚུལ་གྱིས་བཀོད་ཡོད། དེ་ཡང་
འདས་མ་ཐག་པའི་ལོ་ངོ་ལྔ་བཅུ་ཙམ་གྱི་བྱུང་བ་རྣམས་ཅུང་ཙམ་ཞིབ་
རྒྱས་དང་། དེའི་སྔོན་གྱི་བྱུང་བ་རྣམས་ རགས་ རམ་དུ་བཀོད་ཡོད། ལོ་
རྒྱུས་ཀྱི་དངོས་བྱུང་བཀོད་པའི་སྟེང་དེ་རྣམས་ཀྱི་བྱུང་ལུགས་དང་རྒྱུ་རྐྱེན་
སོགས་ལ་བསམ་ཞིབ་བྱས་ཡོད་པ་མ་ཟད། དེ་དག་ལ་ཚིགས་བཅད་
ལྷག་སྤེལ་མའི་༢།མ་ནས་རྩོམ་པ་པོའི་སེམས་ཀྱི་ཚོར་སྣང་ཡང་ལྷག་
པོར་བརྗོད་ཡོད།
མཛོ་སུམ་ཅུ་ལ་རྭ་ རྩེ་དྲུག་ཅུ་དང་མི་སུམ་། ཅུ་ལ་བསམ་པ་སུམ་ཅུ་



26
ང་ནི་བོད་ཡིན།
ཟེར་བ་ལྟར། དེབ་འདིར་བཀོད་པའི་འདས་དོན་བྱུང་རབས་དང་། དེ་
དག་གི་དགོངས་ཚུལ་དང་ཚོར་སྣང་རྣམས་པདྨ་ཚེ་དབང་སྐུ་སྒེར་གྱི་
ཡིན་སྟབས་ཚང་མས་མོས་མཐུན་གཅིག་གྱུར་བྱེད་པའི་ངེས་པ་མེད་
སྙམ། ཡིན་ན་ཡང་འདས་དོན་བྱེ་བྲག་པ་ཞིག་གི་སྟེང་ལ་ཡིག་ ཚོགས་
མང་པོས་བརྗོད་པ་མ་ཡིན་པར་འདས་དོན་ཆེ་ཕྲ་ལེགས་ཉེས་སྣ་
ཚོགས་ཀྱི་ཕྲེང་བ་ཞིག་བོད་ཀྱི་ལོ་རྒྱུས་ཀྱི་རྒྱུན་གྱི་ནང་ལ་བཞག་ནས་ལྟ་
སྐབས། དེ་དག་ཕན་ཚུན་བར་གྱི་རྒྱུ་འབྲས་ཀྱི་འབྲེལ་བ་མཐོང་བ་ལ་
ཕན་ཐོགས་ཆེན་པོ་ཡོད་པ་དང་། འདི་ལ་བརྟེན་ནས་གཞན་སྐྱོན་
གཅིག་པོ་འཚོལ་བ་མ་ཡིན་པར་ རང་སྐྱོན་མཐོང་བ་ལ་ཡང་ཕན་ཐོགས་
ཡོད་ཀྱི་རེད་སྙམ།
པདྨ་ཚེ་དབང་མཆོག་ནི་བཙན་བྱོལ་སྤྱི་ཚོགས་སུ་འཚར་ལོངས་བྱུང་བའི་
བོད་པའི་ཁྲོད་ན་བོད་ཡིག་གི་རྩོམ་འབྲི་མཁན་ཧ་ཅང་དཀོན་པའི་གྲས་ཀྱི་
གཅིག་ཡིན། ཁོང་ལ་བོད་ཡིག་བརྩམས་ཆོས་མང་བའི་ཁར། བརྩམས་
ཆོས་དེ་དག་ཀློག་སྐབས་ཁོང་གི་ལྗགས་རྩེ་ལ་སྔོན་བྱོན་མཁས་པའི་ལེགས་
བཤད་དང་། ངག་རྒྱུན་དུ་གནས་པའི་གཏམ་དཔེ་རྣམས་རངའཁོར་རྒྱག་
གི་ཡོད་པའི་ཚོར་སྣང་ཞིག་སྟེར་ལ། དེས་པདྨ་ཚེ་དབང་མཆོག་སྐུ་ཚེ་གང་
པོར་གདོས་བཅས་ཀྱི་གངས་ཅན་བོད་དང་ཁ་བྲལ་ན་ཡང་རིག་གཞུང་གི་
གངས་ཅན་བོད་དང་ཁ་བྲལ་མ་མྱོང་བ་མངོན་པར་གསལ་ལོ། ཞེས་པ་ནི་
༢༠༠༥ ལོར་ཟླ་ ༡༡ ཚེས་ ༡༥ ལ་ རབ་འབྱོར་གྱིས་སོ།།



མཆོད་བརྗོད་དང་བཤད་པར་དམ་བཅའ།
༄༅།། །དོན་གཉིས་མཐར་ཕྱིན་ཀུན་མཁྱེན་ཉི་མའི་གཉེན། །
དུས་ངན་སྙིགས་མའི་མགོན་སྐྱབས་པདྨ་འབྱུང་། །
ཞི་བདེའི་དེད་དཔོན་བསྟན་འཛིན་རྒྱ་མཚོ་སོགས། །
རིས་མེད་སྐྱེས་མཆོག་རྣམས་ལ་གས་ཕྱག་འཚལ། །
སྟོན་ཟླ་རྒྱས་པའི་བཞིན་རས་མིག་གི་དཔལ། །
ཡན་ལག་དྲུག་ཅུའི་དབྱངས་སྙན་ རྣ་བའི་རྒྱན། །
ཟབ་ཡངས་རྒྱ་མཚོའི་ཐུགས་རྒྱུད་སེམས་ཀྱི་བཅུད། །
ངག་དབང་དབྱངས་ཅན་མ་ཡིས་ཤིས་པ་སྩོལ། །
ཐོག་མའི་བྱུང་རབས་བར་གྱི་སྐྱིད་གཏམ་དང༌། །
ད་ལྟའི་གནས་བབ་མ་འོངས་ཆགས་འཇིག་སོགས། །
བཅད་ལྷུག་སྤེལ་མར་བསྟར་བའི་ལོ་རྒྱུས་ཤིག །
མིག་ཆུའི་ཕྲེང་བ་བསྟར་བཞིན་འདི་ན་འཆད། །



བྱུང་རབས་དང་སྐྱེད་སྲིངས།
གངས་ཅན་པ་རྒན་བྱིས་དར་གསུམ་དང༌། དབུལ་ཕྱུག་འབྲིང་གསུམ།
མཁས་བླུན་མཛངས་གསུམ། ཁྲ་གླག་སྤྱང་གསུམ། མཐོ་དམན་བར་
གསུམ། དམར་སེར་སྐྱ་གསུམ། སྟོད་སྨད་བར་གསུམ་ཚང་མས་བློ་
སེམས་མ་གཡེངས་པར་རྩེ་གཅིག་ཏུ་གནས་པ་དང༌། ལུས་མི་འགུལ་
བར་ལྷུན་པོ་ལྟར་བརྟན་པའི་ཐོག་ནས་རྣ་བའི་དབང་པོ་ རི་དྭགས་ཀྱིས་
སྒྲ་ལ་ཉན་པ་ལྟར་ཀྲོང་ངེར་གཏད་དེ་གསན་པར་ཞུ། །
ང་ནི་བོད་མི་རྩམ་ཟན་ས་ཡ་དྲུག་གི་སྤྱི་མཐུན་གྱི་ལས་དབང་དང་།
བསོད་ནམས་ཀྱི་བགོ་སྐལ། དབང་ཐང་གི་རི་མོ། རྟེན་འབྲེལ་གྱི་ཆོས་
ཉིད་བཅས་ལ་བརྟེན་ཏེ་ད་ལྟ་ནས་བརྩིས་པའི་མི་ལོ་སྟོང་ཕྲག་ད་མའི་
སྔོན་དུ་འཛམ་གླིང་ས་ཡི་གོ་ལའི་ཡང་སྟེང་ད་སྐྱེས། རྟེན་འབྲེལ་ལྟོས་
གྲུབ་ཀྱི་དབང་གིས་འཇིག་རྟེན་འདིའི་ནང་གཟུགས་ཅན་དང་གཟུགས་
མེད་དང༌། སེམས་ལྡན་དང་སེམས་མེད་ཀྱི་དངོས་པོ་ཡོད་དོ་ཅོག་ལ་
སྐྱེ་བ་དང་། གནས་པ། འཇིག་པ་གསུམ་གྱི་བཅིངས་ཐག་གིས་རང་
ཆས་སུ་བསྡམས་ཡོད་པ་དང༌། ལྷག་པར་ད་སེམས་ལྡན་ཡིན་ན་ཇི་



30
ང་ནི་བོད་ཡིན།
སྲིད་བླ་ན་མེད་པའི་རྣམ་མཁྱེན་༧རྒྱལ་བའི་གོ་འཕང་རིན་པོ་ཆེ་མ་
ཐོབ་ཀྱི་བར་ རམ། ཞི་བ་ཆོས་ཀྱི་དབྱིངས་སུ་རོ་གཅིག་ཏུ་ མ་ ཐིམ་གྱི་
བར་དུ་སྲིད་པ་འཁོར་བའི་གནས་ནས་བྲོལ་དཀའ་བ་དང་། སེམས་
མེད་ཡིན་ན་རྒྱ་རྐྱེན་གྱིས་མ་འཇིག་གི་བར་དུ་གནས་པ་ནི་དངོས་པོའི་
གཤིས་ལུགས་ཡིན་པས། ང་ཡང་ ཅི་སྟེ་ལས་ཀྱི་འཕྲོ་ཟད་མེད་ན། མུ་
མཐའ་མེད་པའི་སྲིད་པའི་མེ་འོབས་འདིའི་ནང་དུ་མུ་མཐུད་དེ་སླར་
ཡང་མི་ལོ་སྟོང་ཕྲག་དུ་མར་གནས་ཤས་ཆེ། སྐྱེ་གནས་འཇིག་གསུམ་
གྱི་ རང་བཞིན་ལྡན་པའི་དངོས་པོ་ཚང་མར་དབྱར་དགུན་བཞིན་སྐྱིད་
སྡུག་ལེགས་ཉེས་དང༌། འཕེལ་འགྲིབ་བཞིན་དབུལ་ཕྱུག་དར་རྒུད།
རྒྱལ་འབངས་བཞིན་དབང་ཐང་ཆེ་ཆུང་། ཕོ་རོག་དང་རྨ་བྱ་བཞིན་སྡུག་
མི་སྡུག དགེ་སྡིག་བཞིན་ཡིད་དུ་འོང་མི་འོང་། མི་དང་ཕྱུགས་བཞིན་
ཚོར་བ་སྐྱེན་མི་སྐྱེན་དང་རྣམ་རིག་བཀྲ་མི་བཀྲསོ་སྐེ་དང་སེམས་
དཔའ་བཞིན་བསོད་ནམས་ཆེ་མི་ཆེ་དང་བྱམས་སྙིང་རྗེའི་རྩི་ཡིས་
བརླན་མ་བརླན་སོགས་ རང་ རང་གི་ལོ་རྒྱུས་རིང་ཐུང་འདྲ་མིན་སྣ་
ཚོགས་རེ་ཤོད་རྒྱུ་ཡོད་པ་ལྟར། ང་ལ་ཡང་ཤོད་རྒྱུ་ལོས་ཡོད་། ཁྱེད་
ཚོས་བློ་སྙིང་བྲང་གསུམ་གཏད་དེ་ཉོན་ཨང་། །
དེ་ཡང་། དེང་རབས་ཀྱི་ཚན་རིག་པ་རྣམས་ཀྱི་འདོད་ཚུལ་ལྟར་ན།
ང་ནི་ད་ནས་བརྩིས་པའི་མི་ལོ་དང་ཕྱུར་མང་པོའི་སྔ་རོལ་དུ་དབྱིན་



བྱུང་རབས་དང་སྐྱེད་སྲིངས། 31
སྐད་དུ་བརྗོད་ན་“བྷིག་བྷེང་”༌དང་། རང་རེའི་སྐད་དུ་གས་སྒྲ་ཆེན་པོ་
ཞིག་ལ་བརྟེན་ནས་སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་
འདི་བྱུང་བར་འདོད་པ་ལྟར་ང་ཡང་དེ་ལྟར་བྱུང་ཞེས་བརྗོད་ན་ཆོག་ཀྱང་།
སློབ་དཔོན་དབྱིག་གཉེན་ཞབས་ཀྱིས་ཆོས་མངོན་པ་མཛོད་ཀྱི་རྩ་བར།
ལས་ལས་འཇིག་རྟེན་སྣ་ཚོགས་སྐྱེས། །དེ་ནི་སེམས་པ་དང་དེས་བྱས།།
ཞེས་སོགས་གསུངས་པ་བཞིན་ རང་ལུགས་ལྟར་བྱས་ཏེ་བཤད་ན།
ང་ཡི་ཕ་ནི་སྣང་བྱེད་ཀྱི་དཀྱིལ་འཁོར་ཉི་མ་དང་། མ་ནི་སྐོམ་སེལ་གྱི་
བདུད་རྩི་མཚོ་མོ་ཡིན་ཞེས་བརྗོད་ཀྱང་ཆོག ང་ནི་ཕྲ་ག་ཁྱེད་རང་ཚོ་
ནང་བཞིན་ཕ་མ་གཉིས་འཕྲད་པའི་ཁ་ཁྲག་ལས་མ་ཡིན་པར་ཁོང་
གཉིས་ཀྱི་མཛའ་བརྩེས་ཉེར་ལེན་གྱི་རྒྱུ་དང་གངས་ཅན་པ་རྣམས་ཀྱི་སྤྱི་
མཐུན་གྱི་ལས་ཀྱིས་ལྷན་ཅིག་བྱེད་རྐྱེན་བྱས་པ་ལས་སྐྱེས་པ་ཡིན། ཕྲུ་
ག་ཁྱེད་ཚོའི་བསམ་པར་དེ་འདྲ་ག་འདྲ་ཡིན་ནམ་སྙམ་པའི་དོགས་པ་
ཞིག་སྐྱེ་སྲིད་ཀྱང་། ཡ་མཚན་རྒྱུ་དང་ཧང་སངས་རྒྱུ་མེད། སྤྱིར་སེམས་
ལྡན་གྱི་སྐྱེ་གནས་ལ་མངལ་སྐྱེས་དང་། སྒོང་སྐྱེས། རྫུས་སྐྱེས། དྲོད་
བཤེར་སྐྱེས་བཅས་བཞི་ཡོད་ཀྱང་ང་ནི་དེ་ལྟར་མ་ཡིན་པར་གངས་ཅན་
པ་རྣམས་ཀྱི་སྤྱི་མཐུན་གྱི་ལས་ལས་སྐྱེས་ཞེས་བརྗོད་ཀྱང་ཆོག ། ཡང་
གོ་བདེ་པོ་བྱས་ཏེ་ཞུས་ན། ང་ནི་ས་ཆུ་མེ་རླུང་ནམ་མཁའ་བཅས་
| Simon Singh, Big Bang: The Origin of the Universe (New York: Harper Collins,
2004).



32
32
ང་ནི་བོད་ཡིན།
འབྱུང་བ་ལྔས་རྒྱུ་དང༌། གངས་ཅན་པ་སྐྱེ་འགྲོ་ཡོངས་ཀྱི་ལས་ཀྱིས་
འཕྲལ་རྐྱེན་བྱས་ཏེ་གྲུབ། ཕྲུ་གུ་ཁྱེད་རང་ཚོ་ནང་བཞིན་ང་ལ་སྐྱེས་ལོ་སྐྱེ་
ཚེས་འདི་ཡིན་ཞེས་གསལ་པོ་ཤོད་རྒྱུ་མེད་ཀྱང་། མི་ལོ་སྟོང་ཕྲག་དུ་
མའི་སྔོན་ལ་ང་མ་སྐྱེས་པའི་སྔ་ནུབ་དེར་ནམ་མཁའ་གཡའ་དག་པའི་
ངོས་སུ་སངས་རྒྱས་འཁོར་བ་འཇིག་གིས་སྣེ་འཁྲིད་དེ། སངས་རྒྱས་
དང་བྱང་ཆུབ་སེམས་དཔའ། ཉན་རང་དང་དགྲ་བཅོམ། དེ་བཞིན་
ཚངས་པ་དང་བརྒྱ་བྱིན་གྱིས་དབུས་པའི་ལྷ་དང་ལྷ་མོ། མཁའ་འགྲོ་
དང་ཆོས་སྐྱོང་སོགས་ས་ཡ་སྟོང་གིས་མཁའ་དབྱིངས་སུ་འཇའ་ཚོན་གྱི་
གུར་ཁྱིམ་ཕུབ། རྒྱ་སེ་དང་། ཙམ་པ་ཀ་དང་། སེར་ཅན་དང༌། ཨུག་
ཆོས་དང་། པདྨ་ལ་སོགས་པའི་མེ་ཏོག་སྣ་ཚོགས་ཀྱི་ཆར་ཕབ། དུང་
དང་། རྒྱ་གླིང་དང་། སིལ་སྙན་དང༌། རོལ་མོ་དང་། པི་ཝང་དང༌། །
གླིང་བུ་དང་། ཌ་མ་རུ་དང༌། རྒྱུད་མངས་ལ་སོགས་པའི་ རོལ་ཆ་སྣ་
ཚོགས་ཀྱི་སྒྲ་སྙན་བསྒྲགས། གདུགས་དང་། རྒྱལ་མཚན་དང་། གསེར་
ཉེ་དང་། གཡས་འཁྱིལ་དང་། བུམ་པ་དང་། དཔལ་བེའུ་དང་། པདྨ་
དང་། འཁོར་ལོ་བཅས་བཀྲིས་རྟགས་བརྒྱད་དང་། རྫས་བརྒྱད་ཀྱི་
མཚོན་དོན་བསྣམས་ཏེ་བསུ་བ་དང་སེར་སྒྲེང་བྱས། །
གོང་དུ་བཤད་པ་ལྟར་ང་ནི་ཉི་ཟེར་དང་ཆར་རྡལ་གྱི་མདངས་ལས་
མཐའ་གངས་རིས་བསྐོར་བའི་ཡུལ་ལྗོངས་སུ་གནས་པའི་འགྲོ་དྲུག་



བྱུང་རབས་དང་སྐྱེད་སྲིངས།
33
སེམས་ཅན་ཡོངས་ཀྱི་ལས་དང་སྨོན་ལམ་བཟང་པོས་མཚམས་སྦྱར་བ་
ལ་བརྟེན་ནས་དེ་དག་གི་ལུས་བླ་སྲོག་སྦྱིན་པའི་སྐྱེད་མ། གནས་འཚོ་
བ་སྐྱིད་པའི་ཞིང་ས། མགོན་སྤྱན་རས་གཟིགས་ཀྱི་གདུལ་ཞིང་། ཆུ་
ཡན་ལག་བརྒྱད་ཀྱི་འབྱུང་ཁུངས། སྨན་ས་ལའི་ལྗོངས་ཀྱི་ལྡུམ་ར།
བརུས་མཚན་ལྟས་བརྗོད་ཀྱིས་མི་ལངས་པ་དང་སྦྲགས་སྐྱེས་པས་ངའི་
མིང་ལའང་པུར་རྒྱལ་བོད་ཅེས་བཏགས། ང་བྱིས་པའི་དུས་ནས་
གཟུགས་ལང་ཚོ་དང་། བྱམས་སྙིང་རྗེ། གཏམ་ཡིག་རྩིས། བློ་རིག་པ་
བརུས་གཞན་འདྲིངས་མི་འཇོག་པ་ཞིག་ཡོད་པས་ངའི་ཕ་མ་གཉིས་
ཀྱིས་ཕྲུ་གུ་ཚང་མའི་ནང་ནས་གདེངས་འཇོག་ཆེ་ཤོས་དང་། བརྩེ་
དངས་ཆེ་ཤོས། རེ་བ་ཆེ་ཤོས་བཅས་སྙིང་གི་ནོར་བུ་ལྟ་བུར་བརྩིས་ཏེ་
ནང་མི་ཡོངས་ཀྱི་ཅོད་པཎ་ལྟ་བུར་བཀུར་བས་སྐབས་རེ་ང་ལ་འཛམ་
གླིང་ས་ཡི་ཡངས་སྟེང་དུ་བོད་པ་ཡིན། འོན་ཀྱང་དྲི་མ་སེམས་ཀྱི་རང་
བཞིན་དུ་ཞུགས་པའམ། མ་རིག་དུག་གསུམ་གྱིས་རྒྱུད་བརླམས་པའི་
ངའི་སྤུན་མཆེད་འགས་ང་ལ་འགྲན་སེམས་དང་། ཕྲག་དོག། ཟུར་ཟ་
སོགས་བྱེད་འགོ་ཚུགས།
བུ
2 བོད་་་པུར་རྒྱལ་བོད་ཅེས་མིང་ཐོགས་ཚུལ་གྱི་ཐད་ལ་བཤད་ཚུལ་མི་འདྲ་བ་འགའ་ཞིག་
སྣང་བས་ཞིབ་པར་ཤེས་འདོད་པ་ཚོས་སྐུ་ངོ་ཞྭ་སྒབ་པ་དབང་ཕྱུག་བདེ་ལྡན་གྱིས་མཛད་པའི་
བོད་ཀྱི་སྲིད་དོན་རྒྱལ་རབས། ལྡི་ལི་ལཀྵིམི་པར་ཁང་། ༡༩༧༦ ལོར་དཔར་པའི་ཤོག་ངོས་ ༡༩
ནང་དུ་གཟིགས་པར་ཞུ།



34
ང་ནི་བོད་ཡིན།
དེ་ལྟར་ཡང་།
འདོད་ཆགས་དམར་པོ་མེ་ཡིས་འཚིགས་ཀྱང་ཞི་བའི་ཆར་གྱི་བསིལ་
བ་ཚོར།།
ཞེ་སྡང་རླུང་གིས་ཡལ་ག་བསྐྱོད་ཀྱང་སྙིང་རྗེའི་རྩ་བ་བརྟན་ཅིང་རྒྱས། །
ང་རྒྱལ་གླང་པོས་མཚོ་མོ་དཀྲུགས་ཀྱང་བྱམས་བརྩེའི་འདབ་བརྒྱ་སྔར་
ལས་མཛེས། །
གཏི་མུག་སྤྲིན་གྱིས་ཉི་འོད་སྒྲིབ་ཀྱང་ཤེས་རབ་ཟླ་བའི་འོད་སྟོང་འབར། །
བརྣབ་སེམས་རྐུན་པོས་བང་མཛོད་བཅོམ་ཡང་གཏོང་ཕོད་སྦྱིན་པའི་
ལོངས་སྤྱོད་སྤེལ། །
གནོད་སེམས་དག་གིས་མདའ་མཚོན་འཕངས་ཀྱང་བཟོད་པའི་རྡོ་རྗེ་
རྒྱུན་དུ་བརྟན། །
ལོག་ལྟ་ལྕགས་རིས་ཕྱོགས་ཀུན་བསྐོར་ཀྱང་བརྩོན་པའི་ཆོད་སེམས་
ཀུན་ཏུ་རྒྱས། །
སྲོག་གཅོད་སྟག་གིས་མི་རོ་བརྩིགས་ཀྱང་རྣམ་ཤེས་ཐར་པའི་ལམ་དུ་
དྲངས། །
སྲེད་ཞེན་བྱ་ཡི་འདོད་ལ་འགྲན་ཀྱང་ཏིང་འཛིན་ནམ་མཁའི་ཀློང་ལ་
ལྡིང་། །



བྱུང་རབས་དང་སྐྱེད་སྲིངས།
35
མ་རིག་མུན་པའི་སྒྲིབ་ཀྱིས་གཡོགས་ཀྱང་ཐོས་པའི་སྣང་གསལ་ཕྱོགས་
ཀུན་འབར། །
ལོག་གཡེམ་ཕག་གི་གཟེ་ལས་ རྩུབ་ཀྱང་འདུལ་ཁྲིམས་དཀར་པོའི་བལ་
ལས་འཇམ། །
བདག་འཛིན་ལྕགས་ཀྱི་བཙོན་རར་ཚུད་ཀྱང་གཞན་ཕན་སྒོམ་གྱི་ལྡེ་མིག་
ཐོགས། །
ཉོན་མོངས་གཉིད་ཀྱིས་རྒྱ་མཚོར་བྱིངས་ཀྱང་རྣམ་འབྱེད་ཟླ་བའི་འོད་
ཟེར་མཐོང་། །
ངར་འཛིན་ལྕགས་ཀྱི་དྲ་བས་བཏམས་ཀྱང་སྒྲིབ་གཉིས་སྤངས་པའི་
མདད་པ་གྲོལ། །
རྟག་འཛིན་སྒྱུ་མའི་འཇའ་ཡིས་བསླུས་ཀྱང་མི་རྟག་བློ་ཡིས་ངེས་ཤེས་
དྲངས། །
བདིན་འཛིན་དགའ་མའི་གཟུགས་ལ་ཆགས་ཀྱང་སྟོང་ཉིད་གཉིས་སྦྱོར་
བདེ་དགས་གྲོལ། །
འདོད་ཆགས་མེ་ཡི་གླང་པོ་རབ་སྨོས་ཀྱང་ཞི་བསིལ་ཆུ་ཡི་བདུད་རྩིའི་
པདྨ་རྒྱས། །
ཕྲག་དོག་རླུང་གི་འདོ་བ་ནུབ་རྒྱུགས་ཀྱང་ཆོག་ཤེས་ས་ཡི་དཀྱུས་ཁ་ཤར་



36
ང་ནི་བོད་ཡིན།
ལ་བསྟན། །
ཁོང་ཁྲོ་གདོན་གྱི་ཀླུ་རྒྱལ་གཡལ་ཆེས་ཀྱང་བཟོད་པ་ལྷ་ཡི་མཁའ་ལྡིང་
བཞོན་རྟར་བསྟེན། །
ངག་འཁྱལ་དུང་གི་སྒྲ་བུད་ཤུགས་ཆེས་ཀྱང་མི་སྨྲའི་ མཉམ་གཞག་ངག་
གི་ཏིང་འཛིན་ཐོབ། །
འཁོར་བ་ནགས་ཀྱི་ཚང་ཚིང་སྟུགས་པོའི་ནང་ཉོན་མོངས་གདོན་གྱིས་
བཟི་བའི་སེམས་ཅན་དག །
མི་རྟག་སྒྱུ་མའི་གནས་ལ་རབ་ཆགས་ཏེ་ཡུལ་ལྔས་དབང་གིས་དབང་
ལྔ་བསླུས་གྱུར་ཀྱང་། །
མི་འཇིགས་གདོང་ལྔའི་ལུང་གིས་ རབ་བསྐུལ་ཏེ་ཐར་འདོད་བཅོས་
མིན་སྐྱེས་པའི་སྐྱེ་བུ་དག །
གཞི་ལམ་འབྲས་བུའི་རྣམ་གཞག་འཁོར་ལོ་ལ་བརྟེན་ཏེ་འཇའ་ལུས་
གྲུབ་པའང་ཤིན་ཏུ་མང་། །
ཞེས་ཀྱང་ཟེར་རོ།།
ངས་བྱིས་པའི་གནས་སྐབས་ཀྱི་དུས་ཚོད་ཤས་ཆེ་བ་ནི་ཕ་བཀྲིན་ཅན་
གྱི་ཟབ་ཆོས་ཀྱི་གདམས་ངག་དང་། མ་བཀྲིན་ཅན་གྱི་འཇིག་རྟེན་གྱི་
བསླབ་བྱ། བུ་ཚ་བོ་ཡོངས་ཀྱི་བྱམས་སྐྱོང་། གྲོགས་གཉེན་དང་ཉེ་བའི་



བྱུང་རབས་དང་སྐྱེད་སྲིངས།
37
བརྩེ་དུངས་བཅས་ཀྱི་གྲིབ་བསིལ་གྱི་འོག་ཏུ་ཕྲུ་གུ་ཁྱེད་རང་ཚོ་ནང་
བཞིན་རྩེད་འཇོ་དང་། བག་ཡངས། དགོད་སྒྲ་དང་ངུ་སྒྲ། སྐྱིད་སྐད་
དང་སྡུག་གཏམ། བཟའ་བཏུང་དང་ཉལ་ལངས་སོགས་བྱས་ཏེ་བསྐུལ།
ཡང་དུས་ཚོད་མི་ཉུང་བ་ཞིག་ནི་ཞོགས་སྔ་ལངས་དང་། དགོང་ཕྱི་ཉལ་
གྱིས་སློབ་གྲྭའི་ནང་དུ་སློབ་སྦྱོང་བྱེད་པ་དང་། དགེ་རྒན་ཟུར་དུ་བསྟེན་ཏེ་
རང་ཉིད་ཀྱི་ཐུན་མོང་མ་ཡིན་པའི་ཆོས་དང་རིག་གཞུང་གི་དོ་རའི་ནང་
གི་གཞས་དང་ཞབས་བྲོ། རྔ་དང་རོལ་མོ། ཟློས་གར་དང་སྙན་ངག
སྨན་དང་རྩིས། རྒྱལ་རབས་དང་ལོ་རྒྱས། སྐད་ཡིག་དང་སྡེབ་སྦྱོར། །
ལུགས་སྲོལ་དང་གོམས་གཤིས། སྒྱུ་རྩལ་དང་ནང་ཆོས་སོགས་ལའང་
སྦྱོང་བདར་མི་དམན་པ་ཞིག་བྱས། །
གཞན་ཡང་དུས་ཚོད་མི་ཉུང་བ་ཞིག་ནི་ཡར་དཀོན་མཆོག་ལ་མཆོད་པ་
འབུལ་རྒྱུ། མར་ངན་སློང་ལ་སྦྱིན་པ་གཏོང་རྒྱུ། བར་དགེ་འདུན་ལ་
བསྙེན་བཀུར་ཞུ་རྒྱུ། ལུས་སྦྱིན་གྱི་ཕ་མ་གཉིས་ལ་གསོལ་བ་དང་ཞབས་
ཏོག་ཞུ་རྒྱུ། གཉེན་དང་ཉེ་ད། གྲོགས་དང་མཛའ་བཤེས། ཡུལ་མི་
ཁྱིམ་མཚེས་སོགས་ལ་མགྲོན་བསུ་སྣེ་ལེན་ཞུ་རྒྱུ། དེ་བཞིན་མེ་གསོ་ཆུ་
ལེན་དང་། འཐག་ཞིང་ལས། ཤིང་འཐུ་ཡོས་བརྔོ་། ཞོ་དཀྲོག་འོ་འཇོ།
ཟས་གཡོ་བ་དང་ཆང་སྙོལ་བ་སོགས་ནང་ལས་ཟད་མཐའ་མེད་པ་ཞིག་
ཀུང་བྱས་ཏེ་དུས་འདའ་བར་བྱས།
སྤྱིར་ང་ཡི་ཕ་མ་དང་མེས་པོ། ཡང་མེས་སོགས་ལས་བྱུང་བའི་བུ་



38
ང་ནི་བོད་ཡིན།
རབས་ཚ་བརྒྱད་དང༌། གཉེན་ཚན་གྲངས་ཀྱིས་མི་ལངས་པ་ཞིག་ཡོད་
པ་དང་། དེ་བཞིན་ཕ་མ་གཅིག་ལས་སྐྱེས་པའི་ང་ཚོ་མིང་སྲིང་མང་པོ་
ཡོད་པའི་ནང་ནས་རྒྱ་གར་དང་། བལ་ཡུལ། འབྲུག་ཡུལ། རྒྱ་ནག
སོག་པོ། ཤིན་ཅང་། འབར་མ། ཐའི་ལེནཌི། ར་ཤི་ཡ། པཀིས་ཐན།
ཨཕ་གྷནིས་ ཐན། ཀིར་གྷིས་ཐན་སོགས་ཁྱིམ་མཚེས་སུ་གནས་པའི་
སྤུན་མཆེད་དང༌། དབྱིན་ཇི་དང༌། ཨ་རི། འཇར་མ་ནི། ཕ་ རན་སི་
སོགས་འགྱངས་རིང་ད་གནས་པའི་སྤུན་མཆེད་ཡིན། གཉེན་སྤྱན་འདི་
དག་འགའ་ཞིག་ནི་སྤྱང་གྲུང་འཛོམས་པོ་དང་། མཐོང་ཐོས་ཆེན་པོ།
རང་མགོ་ཐོན་པོ། ལྷག་པར་དེང་རབས་ཀྱི་རྒྱལ་འབྲེལ་ཐབས་བྱས་དང་
སྲིད་དོན་གྱི་འགྲོ་སྟངས་སོགས་ཇི་བཞིན་ཤེས་པའི་དབང་གིས་ཉེ་བའི་
ཆར་ཁྱིམ་གསར་དུ་གྱུར་ཏེ་གནས་པ་ལས་དེ་མིན་སྔ་མོ་ཡིན་ན་འགའ་
ཞིག་དབྱིན་ཇིའི་རྒྱལ་ཁམས་དང་། འགའ་ཞིག་སོག་པོའི་དབང་བསྒྱུར།
འགའ་ཞིག་རུ་སུའི་རྒྱལ་ཁམས། འགའ་ཞིག་རྒྱལ་ཕྲན་སིལ་མར་
འཐོར་ཏེ་གནས་མྱོང་ཡོད། ཡང་ང་ལྟ་བུ་འགའ་ཞིག་ནི། ཉེ་བའི་ཆར་
འབུ་ཆེས་ཆུང་ཟས་ཀྱིས་རྒྱ་སྐྱེད་རིང་ལུགས་དང་། མི་སེར་སྤེལ་ཡུལ་
རིང་ལུགས། གཅིག་སྡུད་རིང་ལུགས། སྲིད་དབང་སྒེར་འཛིན་ རིང་
ལུགས། དམར་པོའི་རིང་ལུགས་བཅས་ཀྱི་ཆར་རླུང་ལངས་པའི་ཆ་
རླབས་ཀྱི་འོག་ཏུ་དབང་མེད་དུ་ཚུད་པ་ལས། སྔ་མོ་ཡིན་ན་རང་སྲིད་
རང་སྐྱོང་གི་ལམ་ནས་རང་དབང་གཙང་མའི་དཔལ་ལ་ལོངས་སུ་སྤྱད་



བྱུང་རབས་དང་སྐྱེད་སྲིངས།
39
དེ་མི་རབས་ནས་མི་རབས་གཞན་གྱི་བཙན་འོག་ཏུ་མ་ཚུད་པར་
གནས་མྱོང་ཡོད། འདི་དག་གི་ནང་ནས་འདྲིས་ཆེ་ཤོས་དང་། སྙིང་ཉེ་
ཤོས། སེམས་མཐུན་ཤོས་ནི་དེ་སྔ་སོག་པོ་དང་། རྒྱ་ནག རྒྱ་གར། །
བལ་ཡུལ། བཅས་ཡིན་ཀྱང་དུས་འགྱུར་གྱི་དབང་ལས་དེང་གི་ཆར་ཧ་
ལམ་རྒྱ་གར་ཁོ་ན་ཡིན། སྤྱིར་འཇིག་རྟེན་གྱི་ཁམས་འདིར་གཉེན་སྤུན་
དགྲ་རུ་ལངས་པ་དང་། སྔ་གྲོགས་དགོང་དགྲར་གྱུར་པ། སྔར་དགྲ་ཕྱིས་
གྲོགས་སུ་གྱུར་པ། ཕྱུག་པོ་ངོ་སོས་བསྟོད་པ། དབུལ་ཕོངས་བརྙས་སུ་
སྨོད་པ། བར་མ་རིས་སུ་བོར་བ། རང་ཡུལ་རྒྱབ་ཏུ་བསྐྱུར་བ། མི་
ཡུལ་པང་དུ་ལེན་པ། དྲིན་བྱས་དྲིན་དུ་མི་གསོ་བ་སོགས་ནང་བཅུད་ཀྱི་
འགྱུར་བ་དང་། དེ་བཞིན་དབྱར་དགུན་སྟོན་དཔྱིད་དང༌། འཁྱག་དུས།
རྡོ་དུས། ལི་དུས། ལྕགས་དུས་སོགས་དུས་ཀྱི་འགྱུར་བ་དང་། གངས་
རི་མར་ལྟར་བཞུ་བ། ནགས་ཚལ་བྱེ་ཐང་དུ་འགྱུར་བ། དབྱར་དུས་སུ་
ཆར་མི་འབབ་པ། དགུན་དུས་སུ་ཚ་བས་གཙེས་པ། ཁོར་ཡུག་དུད་
སྤྲིན་གྱིས་ཁེངས་པ། ས་བཅུད་འཇའ་ལྟར་ཡལ་བ་སོགས་ཕྱི་སྣོད་གྱི་
འགྱུར་བ་དང་། འདོད་པ་བཙལ་ཀྱང་མི་རྙེད་པ། མི་འདོད་པ་ཐོག་ཏུ་
བབས་པ་བཅས་ནི་འཁོར་བའི་རང་གཤིས་བཅོས་མེད་དུ་སོང་བས་མི་
འདོད་པའི་ཀུན་སློང་དང་ཁྲོ་གཉེར་གྱི་རྣམ་འགྱུར་བསྟན་པས་ཅི་ལ་
ཕན།
ངའི་མི་ཚེ་རིང་མོ་འདིའི་ནང་ད་དེང་དས་ཀྱི་ཚན་རིག་པ་ཚོས་བཤད་



40
ང་ནི་བོད་ཡིན།
---
་
་
པ་ལྟར་བྱས་ན། ང་མི་ལོ་སྟོང་ཕྲག་དུ་མ་འཁྱགས་པའི་སྦུབས་སུ་སྡོད་
དགོས་པའི་འཁྱགས་རོམ་གྱི་དུས་རབས་དང༌། དེ་ནས་རིམ་བཞིན་རྡོ་
ཡི་དུས་ རབས་སྔ་མ་དང་གསར་མ། ལི་མའི་དུས་རབས་དང་ལྕགས་
ཀྱི་དུས་རབས། འཕྲུལ་འཁོར་གྱི་དུས་རབས་བཅས་རིམ་བཞིན་བྱུང་
བའི་ནང་ཚན་ནས་ཧ་ལམ་རྡོ་ཡི་དུས་རབས་སྔ་མའི་སྐབས་སུ་ང་ན་
ཚོད་དར་ལ་བབས་རྗེས་ཕ་མ་གཉིས་ཀྱིས་ཤར་ཕྱོགས་བོཊའི་ ཡུལ་དུ་
བག་མར་བཏང་། བག་སྟོན་ཡང་ལོ་བཞི་སྟོང་ལ་ཉེ་བ་བྱས་ཏེ་འདོད་
ཡོན་ལྔ་ལ་ཚིམས་པ་མེད་པར་ལོངས་སུ་སྤྱོད་རྒྱུའི་གོ་སྐབས་བྱུང་།
3 བོཊ་ཞེས་པ་རྒྱ་གར་གྱི་སྐད་ད་བོད་ཅེས་འབོད་སྐབས་སྒྲ་ཟུར་ཆག་པ་ཡིན་ཟེར།



གཟུགས་ཀྱི་ཆགས་རབས་དང་མིང་ཐོགས་ཚུལ།
ང་ཡི་གཟུགས་པོའི་ཆགས་རབས་སམ་བཀོད་དབྱིབས་ཀྱི་ཐོག་ལ་ཕྱི་
ནང་གི་མཁས་པ་དུ་མས་འགྲེལ་བཤད་ཕྲ་མ་སྦོམ་གསུམ་དུ་མ་ཞིག་
བྱས་ཡོད་ཀྱང་། རང་བློ་རང་ལ་ལྐོག་ཏུ་མ་གྱུར་བར་བརྟེན་མེད་པ་ལ་
ཡོད་མདོག་གི་ང་རྒྱལ་དང༌། ཡོད་པ་ལ་མེད་མདོག་གི་ཁེངས་སྐྱངས་
སྤངས་ཏེ་དྲང་པོར་བཤད་ན། གདོང་གི་བཀོད་པ་མངའ་རི་སྐོར་གསུམ་
ཡིན། བྲང་གི་སྙིང་ག་དབུས་གཙང་རུ་བཞིར་གནས། ལུས་ཀྱི་སྨད་ཆ་
མདོ་ཁམས་སྒང་དྲུག་ཡིན། ལྟེ་བའི་ནང་དུ་གནམ་མཚོ་ཕྱུག་མོ་འཁྱིལ།
སྙིང་གའི་སྟེང་དུ་ཏཱ་ལའི་ཕོ་བྲང་ཆགས། མགོ་བོའི་གཙུག་ཏུ་གངས་
དཀར་ཏི་སི་བཞག ཁ་འབབ་རྣམ་བཞི་ཟུངས་ཁྲག་ཚུལ་དུ་རྒྱུགས།
རྐང་སོར་གཡས་སུ་ཨ་མྱེས་རྨ་ཆེན་བཏེགས། རྐང་སོར་ གཡོན་དུ་
གཉན་ཆེན་ཐང་ལྷ་བཏེགས། ལག་སོར་གཡས་པར་ཧི་མ་ལ་ཡ་འཛིན།
ལག་སོར་གཡོན་གྱིས་བྱང་གི་ ཚ་ཁ་བསྐྱབས། གསེར་དངུལ་ཟངས་
ལྕགས་རྡོ་སྣུམ་ས་སྣུམ་སོགས། ལུས་ཀྱི་ ཚིགས་རྡོག་རེ་ལ་གཏེར་ཁ་རེ།
པ་མ་བ་ལུ་ཤག་པ་ལྕང་མ་སོགས། པགས་པའི་ཁངས་བུ་ རེ་ལ་ལྗོན་



42
ང་ནི་བོད་ཡིན། །
ཤིང་རེ། རྨ་ཆུ་རྫ་ཆུ་འབྲི་ཆུ་གཙང་པོ་སོགས། ལུས་ཀྱི་རྩ་ཕྲན་རེ་ལ་
རྒྱུགས་ཆུ་རི། སེ་ར་འབྲས་སྤུངས་ཀ་ཐོག་བཀྲིས་འཁྱིལ། སྒལ་པའི་
ཚིགས་རྡོག་རེ་ལ་དགོན་པ་རེ ཤ་བ་རྒ་བ་གླུ་བ་གནའ་བ་སོགས། །
ལུས་ཀྱི་བ་སྤུ་ རེ་ལ་ རི་དྭགས་རེ ཨ་རུ་བ་རུ་སྐྱུ་རུ་ཛཏི་སོགས། སྐྲ་ཡི་
རྩེ་མོ་རེ་ལ་སྨན་རྩ་རེ། འབྲུ་དང་སྲན་མ་གྲོ་དང་ཨ་ཤོམ་སོགས། །
ལུས་ཀྱི་སྒང་གཤོངས་ཀུན་ལ་སྟོན་ཐོག་རེ། ༧རྒྱལ་བ་པཎ་ཆེན་ཀརྨ་པ་
ལ་སོགས། སེམས་དང་སེམས་འབྱུང་རེ་ལ་སྤྲུལ་སྐུ་རེ། རྟ་གཡག་
མཛོ་དང་གཡང་དཀར་ལུག་ལ་སོགས། དབུགས་ཀྱི་འབྱུང་རྔུ བ་རེ་ལ་
སྒོ་ཕྱུགས་། མདོར་ན་དཀོན་མཆོག་འབངས་ཀྱི་སྐྱེས་རབས་ལས།
ཤར་རྡོ་རྗེ་ལྡན་གྱི་བྱང་ཕྱོགས་ན། གནས་པུར་རྒྱལ་བོད་ཅེས་བྱ་བ་ཡོད།
རི་མཐོ་བ་གནམ་གྱི་ཀ་བ་ཡོད། མཚོ་དམའ་བོ་གཡུ་ཡི་མཎཌལ་ཡོད། །
གངས་དཀར་པོ་ཤེལ་གྱི་མཆོད་རྟེན་ཡོད། སྤང་སེར་པོ་གསེར་གྱི་ལྷན་
པོ་ཡོད། དྲི་ཞིམ་པོ་སྨན་གྱི་བདག་སྤོས་ཡོད། སྟོན་བཀྲ་བ་གསེར་གྱི་མེ་
ཏོག་ཡོད། དབྱར་བཀྲ་བ་གཡུ་ཡི་མེ་ཏོག་ཡོད། ཀྱེ་གངས་རི་མགོན་པོ་
སྤྱན་རས་གཟིགས། གནས་དེ་ན་ཁྱོད་ཀྱི་ཞིང་ཁམས་ཡོད། ཞིང་དེ་ན་
ཁྱོད་ཀྱི་གདུལ་བྱ་ཡོད། ཅེས་རྒྱལ་བའི་ལུང་གིས་ཟིན་པ་ལྟར་དོན་ལ་
གནས་ཡོད།
དེ་ནས་ད་དུང་རྣ་བ་གཏད་དེ་ཉོན་ཨངས་།
འཇིག་རྟེན་འདིར་དངོས་པོ་ཡོད་དོ་ཅོག་ལ་མིང་སྣ་ཚོགས་ཤིག་ཡོད་པ་



གཟུགས་ཀྱི་ཆགས་རབས་དང་མིང་ཐོགས་ཚུལ།
43
ཁྱེད་རང་ཚོས་ཤེས་གསལ་ལྟར་རེད། དེ་ཡང་ རང་རང་གི་ངོ་བོ་འཛིན་
པའི་ཕྱིར་དང༌། དངོས་པོ་གཞན་ལས་བྱེ་བྲག་ཏུ་དབྱེ་བའི་ཕྱིར་མིང་
བཏགས་པ་ཡིན། དེ་ལྟ་བུའི་མིང་ལའང་འདོད་རྒྱལ་དང་རྗེས་སྒྲུབ་
གཉིས་ཡོད། ཡང་སྐབས་རེ་དངོས་པོ་གཅིག་ལ་མིང་སྣ་ཚོགས་
བཏགས་པའང་ཡོད་པ་བཞིན་ང་ལའང་མིང་དུ་མ་ཞིག་ཡོད་པ་དཔེར་
ན། བོད་མི་ས་ཡ་དྲུག་གི་སྐྱེད་མ་ཡིན་པས་བོད་དང་། ལས་དང་སྨོན་
མ་བཟང་པོས་མཚམས་སུ་སྦྱར་ཏེ་འཕགས་མཆོག་ཕྱག་ན་པདྨོའི་
གདུལ་ཞིང་ཡིན་པས་སྤྱན་རས་གཟིགས་ཀྱི་གདུལ་ཞིང་། གངས་ཀྱི་རི་
བོ་སྣ་ཚོགས་དངུལ་གྱི་མཎཌལ་ཕུལ་བ་ལྟར་གནས་པའི་ཡུལ་ལྗོངས་
ཡིན་པས་གངས་ཅན་གྱི་ལྗོངས། འཛམ་གླིང་གོ་ལའི་ཡང་སྟེང་དུ་
ཆགས་པས་འཛམ་གླིང་ས་ཡི་ཡང་ཐོག རྡལ་ཕྲན་དང་རྫས་སྦྱོར་ངན་
པའི་སྦག་བཙོག་གིས་མ་བསླད་པར་ཁ་རླུང་གཙང་བ་དང་བསིལ་བས་
བསིལ་ལྗོངས། ས་གནས་ཕལ་ཆེ་བར་དགུན་དུས་སུ་ཁ་བ་ཞོ་ལྟར་
འཁྲིགས་པས་ཁ་བའི་ལྗོངས། འཛམ་གླིང་ནང་གི་གངས་རི་མཐོ་ཤོས་
ཇོ་མོ་གླང་མ་ལ་སོགས་པའི་ཀེ་ལ་ཤ་ཡི་རི་རྒྱུད་ཀྱིས་ལྷོ་ནུབ་དང་། །
གཉན་ཆེན་ཐང་ལས་བྱང་རྒྱུད། ཨ་མྱེས་རྨ་ཆེན་དང་ཁ་བ་དཀར་པོ་ལ་
སོགས་པའི་རི་བརྒྱུད་ཀྱིས་ཤར་ཕྱོགས་ནས་བསྐོར་ཏེ་གནས་པས་
གངས་རིའི་རྭ་བས་བསྐོར་བའི་ཞིང་། ནང་པ་སངས་རྒྱས་པའི་ཆོས་ཀྱི་
གཞི་ལམ་འབྲས་གསུམ་གྱི་རྣམ་གཞག་ཚང་ལ་མ་ནོར་བར་སྟོན་ཐུབ་



44
༥
ང་ནི་བོད་ཡིན།
པའི་ རིག་པའི་གཞུང་ལུགས་བླ་མ་མེད་པ་ཞིག་ཡོད་པ་མ་ཟད། དེ་དག་
ཚུལ་བཞིན་དུ་ཉམས་སུ་ལེན་མཁན་གྱི་སྐྱེ་བོའི་གྲངས་མང་བས་ཆོས་
ལྡན་གྱི་ཞིང་། སྤོས་དཀར་དང་དབྱར་རྩྭ་དགུན་འབུ་ལ་སོགས་པའི་
འཇིག་རྟེན་ན་ཆེས་དཀོན་པའི་སྨན་རྩྭའི་ རིགས་སྐྱེ་བ་མང་བས་ས་
ལའི་སྨན་ལྗོངས། དེ་བཞིན་པུར་རྒྱལ་བོད་སོགས་དུ་མ་ཞིག་ཡོད།
ང་ཐོག་མར་སྐྱེད་སྲིངས་པའི་སྐོར་ལ་ཕྱི་ནང་མཁས་བླུན་དུ་མས་འགྲེལ་
བརྗོད་རིང་ཐུང་སྣ་ཚོགས་བྱས་ཡོད་ཀྱང་། རང་ལུགས་ལྟར་བྱས་ཏེ་
བཤད་ན་མི་ལོ་སྟོང་ཕྲག་ད་མའི་སྔ་རོལ་ད་འཕགས་མཆོག་སྤྱན་རས་
གཟིགས་ཀྱི་རྣམ་སྤྲུལ་ཕ་སྤྲེའུ་བྱང་ཆུབ་སེམས་དཔའ་དང༌། མ་བྲག་
སྲིན་མོ་གཉིས་ རི་ཁ་བ་ཅན་གྱི་བྲག་སྐྱིབས་སུ་འདུས་པ་ལས་ཕྲུ་གུ་དྲུག་
དང༌། དེ་དག་ལས་གྱེས་ཏེ་ རིགས་ཀྱི་ཕྱི་མོ་བཅུ་གཉིས་བྱང་སྟེ་མིའི་
འགྲོ་བ་རིམ་གྱིས་འཕེལ།
དེ་ནས་ཤོད་སྲོལ་ལྟར་བྱས་ན། ཕྱི་ལོའི་སྔོན་གྱི་ལོ་ ༡༢༧ ལ་བོད་རྒྱལ་
ཐོག་མ་གཉའ་ཁྲི་བཙན་པོ་ནས་བཟུང་གནམ་གྱི་ཁྲི་བདན་དང་། རིམ་
བཞིན་སྟོད་ཀྱི་སྟེང་གཉིས། བར་གྱི་ལེགས་དྲུག ས་ལ་ལྡེ་བརྒྱད།
ཚིགས་ཀྱི་བཙན་ལྔ་། ཐོ་རི་གཉན་བཙན། གནམ་རི་སྲོང་བཙན། སྲོང་
བཙན་སྒམ་པོ། ཁྲི་སྲོང་ལྡེའུ་བཙན། ཁྲི་ རལ་པ་ཅན། ཁྲི་འ་དམ་
བཙན་སོགས་རྒྱལ་རབས་ཞི་གཉིས་ཀྱིས་བོད་ཀྱི་ཆབ་སྲིད་ཐོག་མར་
སྒྲུང་དང༌། ལྡེའུ། བོན་གསུམ་གྱིས་བསྐྱངས། སྲོང་བཙན་གྱི་སྐུ་དུས་



གཟུགས་ཀྱི་ཆགས་རབས་དང་མིང་ཐོགས་ཚུལ།
45
ནས་བཟུང་བོད་ཡིག་གསར་བཟོ་དང་། ལྷ་ཆོས་དགེ་བ་བཅུ་དང༌། མི་
ཆོས་གཙང་མ་བཅུ་དྲུག་གི་ཁྲིམས་བཅས་ཏེ་ནང་ཆོས་དར་འགོ་ཚུགས།
ཁྲི་འ་དུམ་བཙན་ནས་འགྲོ་མགོན་ཆོས་རྒྱལ་འཕགས་པའི་བར་དུ་བོད་
སྤྱི་ལ་དབང་བའི་རྒྱལ་པོ་མེད་པར་རྒྱལ་རབས་ལོ་རྒྱུས་རྣམས་སུ་སིལ་
བུའི་དུས་ཞེས་དུས་ཡུན་ རིང་མོ་ཞིག་གནས། དེ་ནས་འགྲོ་མགོན་ཆོས་
འཕགས་ནས་བཟུང་སྟེ་དཔལ་ལྡན་ས་སྐྱ་པ་དང་། འཕགས་གྲུ སྡེ་པ་
བ།ཙང་པ། ༧གོང་ས་ལྔ་པ་ཆེན་པོ་ནས་བཟུང་སྟེ་༧རྒྱལ་དབང་སྐུ་ཕྲེང་
རིམ་བྱོན་གྱིས་ཆབ་སྲིད་ཆོས་བཞིན་བསྐྱངས་པས་བོད་ཆོས་ལྡན་གྱི་
ཞིང་ས་ཞེས་འཛམ་གླིང་ཡོངས་སུ་གྲགས། ཆོས་དང་རིག་གཞུང་། །
བཟོ་དང་གསོ་བ། སྨན་དང་ རིག་གནས། ནོར་ལོངས་སྤྱོད་སོགས་ཀྱི་
དཔལ་ཡོན་ཐུན་མོང་མ་ཡིན་པ་ཞིག་ཁ་བའི་ལྗོངས་འདིར་དར་ཁྱབ་
བྱུང་བས་བོད་ཀྱི་འགྲོ་བ་རྣམས་ཇི་ལྟར་བོད་རྒྱལ་ཁབ་ཆེན་པོའི་རྒྱལ་
གླུའི་ནང་དུ་གསལ་བ་བཞིན་བདེ་དགའ་རྒྱ་མཚོའི་དཔལ་ལ་རོལ།
ཕུན་ཚོགས་བདེ་བཞིའི་མངའ་ཐང་རྒྱས། བོད་ལྗོངས་ཆོལ་ཁ་གསུམ་
གྱི་ཁྱོན་ལ་བདེ་སྐྱིད་རྫོགས་ལྡན་གསར་པས་ཁྱབ་ཐུབ་པ་བྱུང་ཡོད།
འདི་དག་ནི་ངས་མི་ཚེ་སྐྱིད་པོའི་སྒོ་ནས་བསྐྱལ་བའི་སྐྱིད་གཏམ་མདོར་
བསྡུས་ཤིག་ཡིན།



རང་ཡུལ་དྲན་གླུ།
མཚམས་འདིར་སུད་སི་ནས་རང་ རིགས་འགས་བཏང་པའི་རང་ཡུལ་
དྲན་གླུ་ཟེར་བ་དེ་གསན་པར་ཞུ། །
ཀ་དག་ཆོས་ཀྱི་ཞིང་ས། །
ཁ་བ་ཅན་གྱི་ཕ་ཡུལ། །
ག་དུས་སེམས་ལ་འཁོར་ཡང་། །
ཆོལ་གསུམ་སྤུན་ཟླ་དྲན་བྱུང་།།
དབུས་གཙང་དབུས་ཀྱི་གཙང་པོ། །
མདོ་སྨད་གཡུ་ཡི་མཚོ་སྔོན། །
མདོ་སྟོད་རྨ་ཆུའི་བདུད་རྩི། །
ཡན་ལག་བརྒྱད་ལྡན་དྲན་བྱུང་། །
ངང་བརྒྱ་འཕུར་ལྡིང་བྱེད་སའི།།
མ་ཕམ་གཡུ་མཚོ་དྲན་བྱུང་། །



48
ང་ནི་བོད་ཡིན། །
སེང་གེ་གཡུ་ རལ་ངོམ་སའི། །
གངས་དཀར་ཏི་སི་དྲན་བྱུང་། །
ཤ་བས་ ར་བཅུ་ངོམ་སའི། །
མཐོ་སྒང་སྤང་ལྗོངས་དྲན་བྱུང་། །
སྟག་མོས་ངར་སྒྲ་སྒྲོག་སའི། །
ཀོང་ཡུལ་ཤིང་ནགས་དྲན་བྱུང་། །
ཆོས་ཀྱི་བྱིན་རླབས་ཞུ་སའི། །
ཏ་ལའི་ཕོ་བྲང་དྲན་བྱུང་། །
ངག་གི་བདད་རྩ་འཐུང་སའི།།
སེར་འབྲས་དགའ་གསུམ་དྲན་བྱུང་། །
རྟ་རྒྱུགས་མདུང་འགྲན་བྱེད་སའི།།
འབའ་ཐང་གསེར་གླིང་དྲན་བྱུང་། །
མཁས་པའི་ རིག་རྩལ་ངོམ་སའི། །
ཙོང་ཁའི་འཁྲུངས་ཡུལ་དྲན་བྱུང་། །
ར་ལུག་ལྷས་ལ་འགུགས་སའི། །



རང་ཡུལ་དྲན་ག
འབྲོག་པའི་དབྱར་ས་དྲན་བྱུང་། །
གནག་ཕྱོགས་གདང་ལ་འདོགས་སའི། །
གཞིས་པའི་དགུན་ས་དྲན་བྱུང༌། །
དཀར་པོ་བལ་གྱིས་བཟོས་པའི། །
ཆུ་མིག་དགུ་བསྒྲིལ་དྲན་བྱུང་། །
ནག་པོ་རྩིད་པས་འཐག་པའི། །
སྦྲ་གུར་གཡང་ཆགས་དྲན་བྱུང་། །
ཚེ་འདིའི་ལུས་སེམས་སྦྱིན་པའི།།
དྲིན་ཆེན་ཕ་མ་དྲན་བྱུང༌། །
ཕྱི་མའི་ལམ་སྣ་འདྲེན་པའི། །
དགེ་བའི་བཤེས་གཉེན་དྲན་བྱུང༌། །
ཐུད་དང་རྩམ་པས་གསོས་པའི།།
ཉེ་བའི་མཛའ་གྲོགས་དྲན་བྱུང་། །
མར་དང་ཕྱུ་རས་འཚོ་བའི། །
བརྩེ་བའི་དགའ་མ་དྲན་བྱུང་། །



མི་ཚེའི་སྡུག་གཏམ།
ད་ཁྱེད་ཚོས་ངའི་མི་ཚེའི་ནང་གི་སྡུག་གཏམ་དེ་དག་ཉོན་ཨངས།
ཕྱི་ལོ་༡༩༤༩ ཟླ་༡༠ ཚེས་༡ ཉིན་རྒྱ་ནག་ཏུ་རྒྱ་ནག་མི་མང་སྤྱི་མཐུན་
རྒྱལ་ཁབ་ཅེས་མའོ་ཙེ་ཏུང་གིས་འགོ་འཁྲིད་པའི་དམར་པོའི་སྲིད་
དབང་སྒེར་འཛིན་རིང་ལུགས་ཀྱི་འོག་ཏུ་རྒྱ་ནག་དམར་པོའི་གཞུང་
དངོས་སུ་བཙུགས་པ་ནས་བཟུང་དུས་ད་ལྟའི་བར་དུ་ང་ལ་སྐྱིད་པའི་ཉི་
མ་ཟེར་བ་ཅུང་ཟད་ཙམ་ཡང་ཤར་མྱོང་མེད། ཐོག་མར་བོད་ཤར་
ཕྱོགས་ནས་འགོ་བརྩམས་ཏེ་རྒྱལ་ཡོངས་མི་མང་བཅིངས་གྲོལ་གཏོང་
རྒྱུ་དང་། བཙན་རྒྱལ་རིང་ལུགས་པ་དང་། རྒྱ་བསྐྱེད་རིང་འུ་གས་པ།
བཀས་བཀོད་རྒྱུད་འཛིན་པ། ཞིང་བྲན་ལམ་ལུགས་པ་བཅས་མཐར་
སྐྲོད་གཏོང་རྒྱུར་ཁ་གཡར་ཏེ། དོན་དངོས་སུ་ང་ ཟ་སེམས་ཀྱི་མགྲམ་
མཆུ་གདངས་ཏེ། དམར་པོའི་མེ་རླབས་ངའི་གོས་ཀྱི་ཆ་གར་འཁྱུད།
གཏམ་གྱི་དཔེ་ལ་བྱིས་པ་བུ་རམ་གྱིས་བསླུས་པས་ རང་མགོ་མེས་
འཚིག་པ་མ་ཤེས་ཟེར་བ་ལྟར་ང་ཡང་ཐོག་མར་སོག་པོ་དང་ཤར་ཏུར་
ཀིསཐན་ནང་བཞིན་རྒྱ་ནག་གི་གཡོ་སྒྱུ་ཁྲམ་གསུམ་གྱི་འོག་ཏུ་ཚུད།



52
ང་ནི་བོད་ཡིན།
སྐབས་ཤིག་ལ་བོད་མི་ཚོའི་ངག་རྒྱུན་དུའང་། རྒྱ་གུང་བྲན་དྲིན་ཅན་གྱི་
ཕ་མ་ཡིན། དངུལ་དྷ་ཡང་ཆར་པ་འབབ་འབབ་རེད། ཟེར་བའི་
སྐབས་ཀྱང་བྱུང་། དེ་དུས་སྤྱིར་བོད་མི་བྱིངས་དང་། ལྷག་པར་བོད་ཀྱི་
ཆབ་སྲིད་ཀྱི་སྣེ་འཁྲིད་པ། ཡང་སྒོས་མི་ཆེན་དཔོན་ཆེན་འགའ་ཞིག་
ཙམ་མ་གཏོགས་དེ་མིན་ཚང་མས་རྒྱ་མིའི་ཁ་སྐད་ད་མ་སོང་ན་ཀོ་རློན་
གྱི་ཞྭ་མོ་གཡོག་པ་དེ་ཤེས་མ་ཐུབ། །
༧རྒྱལ་བ་དོན་གྱི་བདག་པོའི་དགོངས་པར་རྒྱ་བོད་གཉིས་ཀ་ལོ་རྒྱས་
རིང་པོ་ཡོད་པའི་རྒྱལ་ཁབ་ཡིན་པ་མ་ཟད། གཅིག་ནས་ཕན་ཚུན་ས་
འབྲེལ་གྱི་ཁྱིམ་མཚེས་ཡིན་པ་དང་། གཉིས་ནས་རྒྱ་བོད་གཉིས་ལོ་
རྒྱུས་ཀྱི་ནང་དུ་གསལ་བའི་མཆོད་ཡོན་དང་ཞིང་ཚའི་འབྲེལ་བ་ཡོད་པ།
གསུམ་ནས་བོད་ཆོས་ལྡན་ཞིང་གི་བོད་མི་ རྣམས་ཕལ་ཆེ་བ་དཀར་པོ་
དགེ་བའི་ལས་ལ་བརྩོན་ཞིང་། ནག་པོ་མི་དགེ་བའི་ལས་ཀྱི་རྒྱ་འདོད་
ཆགས་དང་། ཞེ་སྡང་། ཁོང་ཁྲོས་གཙོ་བྱས་པའི་འཚེ་བའི་ལས་སྤོང་
གང་ཐུབ་བྱེད་མཁན་དང་། ཐུབ་པ་སངས་རྒྱས་བཅོམ་ལྡན་འདས་ཀྱི་
ཆོས་ཀྱི་བསླབ་བྱའི་ཉིང་ཁ་ལྟ་བུར་ཚོམས་ལས། སྡིག་པ་ཅི་ཡང་མི་བྱ་
ཞིང་། དགེ་བ་ཕུན་སུམ་ཚོགས་པར་བྱ། རང་གི་སེམས་ནི་ཡོངས་སུ་
འདུལ། འདི་ནི་སངས་རྒྱས་བསྟན་པ་ཡིན། ཞེས་གསུངས་པའི་བསླབ་
བྱ་སོགས་གཙོ་བོར་འཛིན་པའི་མི་རིགས་ཤིག་ལ་གོད་ཆག་མི་འབྱུང་བ་
དང༌། མི་རིགས་དེ་ལ་ཡོད་པའི་ཐུན་མོང་མ་ཡིན་པའི་ རིག་གཞུང་སྲུང་



མི་ཚེའི་སྡུག་གཏམ།
53
སྐྱོབ་དང་། འབྱུང་འགྱུར་མི་རབས་ཕྱི་མ་རྣམས་ཀྱི་དོན་དུ་ཕུགས་རྒྱང་
རིང་པོའི་དགོངས་པ་རྒྱ་ཆེ་བཞེས་ཏེ། དགུང་ལོ་བཅུ་དྲུག་ཐོག་ཆབ་
སྲིད་ཀྱི་ཐུགས་འགན་བཞེས་གནང་གིས་རྒྱ་ནག་ཏུ་ཆིབས་སྒྱུར་གྱིས་
མའོ་ཚེ་ཏང་དང་མཇལ་འཕྲད་གནང་། ང་ཕོད་ཀྱིས་སྣེ་འཁྲིད་པའི་
བོད་གཞུང་གི་སྐུ་ཚབ་ཚོས་ཕྱི་ལོ་ ༡༩༥༡ ཟླ་༥ ཚེས་༢༣ ཉིན་ཆིངས་
ཡིག་དོན་ཚན་བཅུ་བདུན་ཞེས་པ་མེ་མདའི་ཁ་འོག་ཏུ་བཙན་ཤེད་ཀྱིས་
འཇོག་དགོས་བྱུང་ཀྱང་། ཞེ་འཁོན་དང་སྡང་སེམས་མེད་པར་བོད་མིའི་
སྤྱི་ཚོགས་ཀྱི་ནང་དུ་དུས་བསྟུན་འགྱུར་བཅོས་གང་ལ་ཅི་འོས་གཏོང་
གནང་མཛད་པ་སོགས་རྒྱ་ནག་དང་བསྟན་མཁས་ཀྱིས་ཕྱི་ལོ་ ༡༩༥༩
བར་དུ་ཨུ་ཚུགས་བསྐྱོན་ཏེ་རྒྱ་བོད་གཉིས་ཀྱི་དབར་ལ་ཞི་འགྲིག་ཡོང་
རི་དང་བཅས་བོད་ནང་དུ་བཞུགས་གནང་མཛད་ཀྱང་། ལོ་དེར་རྒྱ་ནག་
གིས་ལག་དམར་བཤན་པའི་བྱད་བཞིན་དངོས་སུ་བསྟན་ཏེ་ང་དྲག་
པོས་བཙན་བཟུང་བྱས། ༧རྒྱལ་བ་དོན་གྱི་བདག་པོ་མ་འོངས་བོད་
བསྟན་སྲིད་མི་རིགས་དང་བཅས་པའི་ཆེད་ད་རྒྱ་གར་འཕགས་པའི་
ཡུལ་དུ་བཙན་བྱོལ་དུ་ཕེབས་དགོས་པ་བྱུང༌། །
དུས་དེ་ནས་བཟུང་རྒྱ་ནག་གིས་བོད་མི་ཉེས་མེད་ས་ཡ་གཅིག་དང་
འབུམ་གཉིས་ཙམ་དམར་གསོད་བཏང་བ་དང༌། དགོན་སྡེ་དྲུག་སྟོང་
བརྒལ་བ་རྩ་མེད་གཏོར་བཤིགས་བཏང་། རིན་ཐང་གཞལ་དུ་མེད་
པའི་བོད་མིའི་དད་རྟེན་རྒྱ་གསེར་དངུལ་ཟངས་གསུམ་དང་། གཡུ་བྱི་



54
ང་ནི་བོད་ཡིན།
རུ་མུ་ཏིག་སོགས་ རིན་ཆེན་ལས་གྲུབ་པའི་ལྷ་སྐུ་རྟེན་གསུམ་དང་།
མཆོད་རྫས། གནའ་རྫས་རིག་དངོས་སོགས་རྒྱ་ནག་ཏུ་དབོར་འདྲེན་
གྱིས་འགའ་ཞིག་སྐྱར་བཞུ་བྱས་ཏེ་མེ་མདའ་དང་མེ་སྒྱོགས་ཀྱི་མདེའུར་
བཟོས་པ་དང་། འགའ་ཞིག་རྒྱལ་སྤྱིའི་ཁྲོམ་རྭར་བཙོངས་ཏེ་བཅིང་གྲོལ་
དམག་གི་འགྲོ་སོང་གཏོང་བ་དང་། རྒྱ་ནག་གི་འགོ་འཁྲིད་ཚོའི་དངུལ་
ཁག་གྲོངས་པ་སོགས་བྱས། །
སྐབས་འདིར་ངས་ཁྱེད་ཚོར་བོད་མི་བཙན་བྱོལ་བ་ཞིག་གིས་རྒྱ་གར་
ནས་བཏང་པའི་གངས་ལྗོངས་ཕ་ཡུལ་དྲན་གླུ་ཟེར་བ་དེ་གཏོང་གི་ཡིན།
སེང་གེ་གཡུ་རལ་ངོམ་ཞིང་། །
གངས་ལ་སྐྱིད་ཉལ་རྒྱག་སྐབས། །
དམར་པོ་སྤྲིན་གྱི་གསེང་ནས། །
འབྲུག་གི་མཆེ་སྡེར་བརྐྱངས་བྱུང་། །
རྒྱ་ནག་འབྲུག་དང་བསྡོངས་ཏེ། །
གངས་སེང་སྡོད་ཐབས་བྲལ་བས། །
རྒྱ་གར་སྟག་གི་ཡུལ་དུ། །
གནས་སྐབས་གནས་ཚང་གཡར་བྱུང་། །



མི་ཚེའི་སྡུག་གཏམ།
55
རི་མགོ་ཁ་བའི་ལ་ཐོད། །
རེ་སྐེད་སཱ་ལའི་སྨན་ལྗོངས། །
རི་གཤམ་སྤང་གཤོངས་སྐྱིད་པའི། །
གངས་དཀར་ཏི་སེ་དྲན་བྱུང་། །
མཚོ་སྟོད་ངང་དཀར་ལྡིང་ས། །
མཚོ་སྐྱེད་གསེར་ཉ་འཁྱུག་ས། །
མཚོ་འགྲམ་གནག་ཕྱགས་འཁྱིལ་བའི། །
ཡར་འབྲོག་གཡུ་མཚོ་དྲན་བྱུང་། །
ལུང་སྟོད་བླ་མའི་གདན་ས། །
ལུང་སྐེད་ཞིང་འབྲོག་འཚོ་ས། །
ལུང་གཤམ་དཀར་ཆུ་འཛོམས་པའི།།
བོད་ལྗོངས་ཕ་ཡུལ་དྲན་བྱུང་། །
མདོ་སྟོད་མི་ཡི་ཆོལ་ཁ། །
མདོ་སྨད་རྟ་ཡི་ཆོལ་ཁ། །
དབུས་གཙང་ཆོས་ཀྱི་ཆོལ་ཁ། །
ཆོལ་གསུམ་སྤུན་ཟླ་དྲན་བྱུང་། །



56
ང་ནི་བོད་ཡིན།
དེ ར་མ་ཟད་ ༦༦ ནས་ ༧༦ བར་གྱི་ རིག་གནས་གསར་བརྗེ་ཟེར་བའི་
རླུང་དམར་དེའི་འོག་ཏུ་མི་ལོ་ རིང་མོ་བཅུའི་རིང་ལ་སྤྱིར་རྒྱ་ནག་རྒྱལ་
ཡོངས་དང་ལྷག་པར་བོད་ནང་དུ་སྤྱི་ཚོགས་ རིང་ལུགས་ཀྱི་སློབ་གསོ་
དང་། གྲལ་རིམ་འཐབ་རྩོད། རྙིང་བཞི་རྩ་གཏོར། མདན་མཆོངས་
ཆེན་མོ། མི་དམངས་ཀང་ཧྲེ། རྙིང་གཏོར་གསར་འཛུགས་ལ་སོགས་
པའི་སྟོང་བཤད་སྣ་ཚོགས་པའི་དྲིལ་བསྒྲགས་བེད་སྤྱོད་ཀྱི་འོག་ཏུ་བོད་
མི་མང་རྣམས་དམྱལ་བ་མི་ཡུལ་དུ་མྱོང་དགོས་པ་བཟོས། དེ་ཡང་
མངའ་བདག་གྲལ་རིམ་དང་། ལོག་སྤྱོད་ཕྱོགས་ཁག ། བཀས་བཀོད་
རྒྱུད་འཛིན། ཞིང་བྲན་ལམ་ལུགས། བཙན་རྒྱལ་རིང་ལུགས་ཀྱི་རྒྱུགས་
ཁྱི་ལ་སོགས་པའི་མིང་འདོགས་སྣ་ཚོགས་བྱས་ཏེ། བོད་མི་ནང་ཁལ་
གཅིག་གིས་གཅིག་ལ་ཞེ་འཁོན་དང་། དོགས་པ། ཉེས་རྡུང་དང་འཕྱ་
དམོད། མཚན་དམས་དང་ཉེས་འདོགས་ལ་སོགས་པའི་དངོས་
ཤུགས་བརྒྱུད་གསུམ་གྱི་སྒོ་ནས་ནང་ཁལ་གཅིག་བློ་གཅིག་ལ་མི་འཁེལ་
བ་དང་། དོགས་ཟོན་རྣམ་རྟོག་བྱེད་དགོས་པ། ཡིད་ཆེས་བརླག་པ་
བཅས་བཟོས། ཐ་ན་ཕ་མ་བུ་ཕྲུག་དང་མཛའ་གྲོགས་ཁྱིམ་མཚེས་ནང་
ཁལ་ལའང་གཅིག་བློ་གཅིག་ལ་འགེལ་མི་ཐུབ་པ་བཟོས། དེར་མ་ཟད་
སྔོན་ཆད་རྒྱལ་ རབས་ལོ་རྒྱུས་ཀྱི་ནང་དུ་བྱུང་མ་མྱོང་བའི་མུ་གེ་བྱུང་སྟེ་
བོད་མི་འབུམ་ཕྲག་དུ་མ་ལྟོགས་ཤི་ཐེབས། སེར་མོ་བ་རྣམས་བཙན་
༣ སྤྱིར་རྒྱ་ནག་གི་མུ་གེ་ཆེན་པོ་ནི་ ༡༩༥༩་དང། ༦༠། ༦༡། བཅས་ལ་བྱང་བ་རེད།



མི་ཚེའི་སྡུག་གཏམ།
57
པོ་དབང་ཤེད་ཀྱིས་བསླབ་སྡོམ་དོར་དུ་བཅུག་སྟེ་ཁྱིམ་པར་ཕབ། དགོན་
ཁང་དང་ལྷ་ཁང་ཆེ་ཁག་རྣམས་འགའ་ཞིག་བཙོན་ཁང་དང་། འགའ་
ཞིག་ངལ་རྩོལ་རྭ་བ། འགའ་ཞིག་བཤས་ཁང་། འགའ་ཞིག་འབྲུ་
མཛོད་ཁང་སོགས་ལ་བསྒྱུར་ཏེ་ཆོས་ཟེར་བ་དག་དང་། ཆོས་པ་ཟེར་
བ་སྤྱི་ཚོགས་ལ་གཉའ་གནོན་བཤུ་བཞོགས་གཏོང་མཁན་རེད་ཅེས་
བརྗོད་དེ་བླ་མ་དང་སྤྲུལ་སྐུ། མཁས་པ་དང་དགེ་བཤེས། སྐུ་དྲག་དང་
མི་དཔོན་ལ་སོགས་པའི་བོད་མི་ཤེས་ཡོན་ཅན་གྱི་རིགས་ཡོད་ཚད་ལ་
ཉེས་མིང་སྣ་དགུ་བཏགས་ཏེ་བཙོན་འཇུག་དང་། འཐབ་རྩོད། ལྐོག་
གསོད་དང་བསླུ་བྲིད། ཉེས་བརྡུང་དང་དྲི་བརྩད་སོགས་བྱས་ཏེ་སྡུག་
སྦྱོང་སྣ་ ཚོགས་བཏང་བས་དཀའ་ངལ་བསམ་ཡུལ་ལས་འདས་པ་སྤྲད།
བོད་ཕྲུག་ རྣམ་རིག་བཀྲ་བ་དང་སློབ་ལོ་སོན་པའི་ རིགས་སྟོང་ཕྲག་དུ་མ་
རྒྱ་ནག་ཏུ་དམར་པོའི་ལྟ་སྤྱོད་དང་རྒྱ་ཡིག་སློབ་སྦྱོང་གི་ཆེད་དུ་བཏང་།
མི་རབས་གསར་རྙིང་གི་བར་ལ་གཅིག་ཡར་ཐོན་ཅན་དང༌། གསར་
བརྗེ་བ། མང་ཚོགས་ཀྱི་ཞབས་ཞ་བ། རྒྱལ་ཁབ་ཀྱི་འཛུགས་སྐྲུན་པ།
རྒྱལ་ཞེན་དང་ལྷག་བསམ་ཅན་ཡིན་ཚུལ་དང་། གཅིག་ཤོས་དེ་ཀླད་
རྙིང་མཁྲེགས་བཟུང་བ། གསར་བརྗེའི་ངོ་ལོག་པ། ཆེས་རྗེས་ལུས་པ།
ཆེས་མུན་ནག་པ། མང་ཚོགས་ལ་བཤུ་བཞོགས་གཏོང་མཁན། རྒྱལ་
ཁབ་ཀྱི་རྐང་འདྲེན་པ། རྒྱལ་ཞེན་ལྷག་བསམ་མེད་པའི་ལོག་སྤྱོད་རུ་
ཁག་དང་ཁ་བྲལ་རིང་ལུགས་པ་ཞིག་ཏུ་བརྩིས་ཏེ་བོད་མི་ནང་ཁུལ་ཕན་



58
ང་ནི་བོད་ཡིན།
ཚུན་དབྱེན་སྦྱོར་བྱས། མདོ་སྟོད་ཀྱི་ཡུལ་གྲུ་འགའ་ཞིག་ཏུ་སྐྱེས་པ་
ཡོངས་རྫོགས་རྒྱ་མིས་དམར་གསོད་བཏང་པ་དང༌། ངལ་རྩོལ་རྭ་བ་
དང་བཙོན་ཁང་དུ་བཅུག་པ་སོགས་བྱས་པས་ཡུལ་གྲུ་དེ་དག་ཏུ་བུད་
མེད་ཀྱིས་དུད་འགྲོ་བཤས་དགོས་པ་བྱུང་། བོད་ཀྱི་ལོ་རྒྱུས་ཀྱི་ནང་དུ་
བུད་མེད་ཀྱིས་སེམས་ཅན་གསོད་དགོས་ཐུག་པ་སྐབས་དེ་དུས་མ་
གཏོགས་བྱང་མྱོང་མེད། གཞན་ཡང་རིག་གནས་གསར་བརྗེའི་སྔོན་
ཙམ་ད་གནས་ཚུལ་འདི་འདྲའི་རྐྱེན་པས་པཎ་ཆེན་རིན་པོ་སྐ་གོང་
མས་ཐུགས་ཀྱིས་མ་བཟོད་པར་ཡིག་འབྲུ་ཁྲི་བདུན་གྱི་སྙན་ཞུ་ཞིག་རྒྱ་
ནག་གི་དཔོན་རིགས་ཚོར་ཕུལ་ཏེ་བོད་ནང་དུ་གནས་ཚུལ་འགྱུར་ལྡོག་
ཡོང་བའི་ཐུགས་རེ་གནང་ཀྱང་། རིན་པོ་ཆེའི་སྙན་ཞུར་དགོངས་བཞེས་
གནང་རྒྱུ་ལྟ་ཞོག་མཐའ་མ་རིན་པོ་ཆེ་ཉིད་ཀྱང་འཛིན་བཟུང་གིས་ལོ་
མང་རིང་འཐབ་འཛིངས་མྱོང་དགོས་པ་དང་བཙོན་དུ་བཞུགས་དགོས་
པ་བྱུང་།
དེ་སྔ་བོད་དུ་ཁོར་ཡུག་སྲུང་སྐྱོབ་དང་ཡུལ་ལུང་རྩྭ་ ཚིགས་བསྡམས་པའི་
དབང་གིས་བོད་ཡུལ་ཁྱོན་ཡོངས་སུ་འབྲོང་དང་གཉན། རྐྱང་དང་རྒོ་བ། །
ཤ་བ་དང་གླུ་བ། གཙོད་དང་དོམ་ཁྲ། སྟག་དང་གཟིག། དོམ་དང་ཝ་མོ་
ལ་སོགས་པའི་རི་དགས་གཅན་གཟན་དང་། ངང་པ་དང་ངུར་པ། ཆུ་
སྐྱ་དང་ཁྲུང་ཁྲུང་། སྲེག་པ་དང་གོང་མོ། རྒོད་དང་གླག། ཁྲ་དང་འུག་པ་
5 Tsering Shakya, The Dragon in the Land of Snows: A History of Modern Tibet since
1947 (New York: Columbia University Press, 1999).



མི་ཚེའི་སྡུག་གཏམ།
59
ལ་སོགས་པའི་བྱ་དང་བྱིའུའི་རིགས་བརྒྱ་ཕྲག་དུ་མ་བདེ་ཞིང་འཚོ་བར་
གཙང་ཆུ་དང་རྒྱུགས་ཆུ། མཚོ་དང་མཚེའུ། གངས་རི་དང་ནགས་རི།
རྫ་ རི་དང་སྤང་རི། བྲག་ རི་དང་ཆུ་ཀླུང་། ཞིང་ཐང་དང་རྩྭ་ཐང་སོགས་
ནས་བྱུང་བའི་རྩྭ་ཆུ་ཤིང་ལོ་ཤིང་འབྲས་གང་བཟང་བཟང་དྲུག་སྨན་གྱི་
ནུས་པ་ལྡན་པའི་ རིགས་བརྒྱ་ཕྲག་དུ་མར་ལོངས་སུ་སྤྱད་དེ་སྣོད་བཅུད་
གཉིས་ཕན་ཚུན་གཅིག་ལ་གཅིག་རྟེན་གྱི་ཚུལ་དུ་བདེ་ཞིང་སྐྱིད་པར་
གནས་ཀྱང་། རྒྱ་མིས་ རི་དྭགས་དང་གཅན་གཟན། བྱ་བྱིའུ་ལ་སོགས་
པའི་སེམས་ཅན་རྣམས་ལ་ཡ་ང་སྙིང་རྗེ་ཏིལ་འབྲ་ཙམ་མེད་པར་
འབྲོང་དང་རྐྱང་། གཙོད་དང་གོ་བ་ལ་སོགས་པའི་ཁྱུ་ཚོགས་ལ་སྐབས་
རེར་ཤ་དང་པགས་པ། ཁ་ལུ་དང་ཁྲག་རྭ། མཁྲིས་པ་དང་སྙིང་ཁྲག་
སོགས་ཀྱི་དོན་དུ་རྔོན་པ་དང་། སྐབས་རེ་མེ་མདའ་སྦྱོང་རྩལ་དང་བྱུང་
རྒྱལ་རྩེད་མོའི་ཆེད་དུ་མེ་མདའ་ཆར་པ་བབས་པ་ལྟར་བརྒྱབ་སྟེ་རི་
དྭགས་བརྒྱ་ཕྲག་དུ་མ་སྡེབ་གསོད་བཏང་དང་གཏོང་བཞིན་པ་རེད།
ལྷག་པར་དེང་སང་གཅོད་ཀྱི་ཁ་ལུ་དང༌། ཤ་བའི་ཁྲག་རྭ། དོམ་གྱི་
མཁྲིས་པ། འབྲོང་གི་སྙིང་ཁྲག སྲམ་ལྤགས་དང་། ཝ་ལྤགས། གཟིག་
ལྤགས་བཅས་ཀྱི་དོན་ད་ཆེད་དུ་གཉེར་ཏེ་ རི་དྭགས་རྔོན་མཁན་ཇི་མང་
ཇི་མང་དུ་སོང་བས་གོང་གསལ་ རི་དྭགས་དང་གཅན་གཟན་རྣམས་
རྒྱལ་སྤྱིས་རྐང་སྟོང་ལ་ཉེ་བའི་རྩ་ཆེའི་སེམས་ཅན་གྱི་ རིགས་སུ་རྩིས་ཏེ་
སྲུང་སྐྱོབ་དགོས་པའི་གྲས་སུ་ཡོད་ཀྱང་རྒྱ་ནག་གཞུང་ཕྱོགས་ནས་དེ་



60
ང་ནི་བོད་ཡིན།
ཙམ་གྱི་དོ་སྣང་བྱེད་ཀྱི་མེད།
དེ་བཞིན་རྒྱ་མིས་བོད་ཡུལ་གྱི་གདོད་མའི་ནགས་ཚལ་གཅོད་བྲེགས་
དང་། དབྱར་རྩྭ་དགུན་འབུ་ལ་སོགས་པའི་སྨན་རྩྭའི་ རིགས་ཇི་ཡོད་
ཚང་མ་བྱུང་རྒྱལ་དུ་འདྲུ་བཀོག་བྱས་པའི་རྐྱེན་གྱིས་ས་གནས་གང་སར་
ཆུ་རུད་ཀྱི་ཉེན་འཚབ་བཟོས་པ་མ་ཟད་སྤང་ཐང་བྱེ་ཐང་དུ་འགྱུར་
བཞིན་པ་རེད། གཞན་ཡང་དཔལ་འབྱོར་ཡར་རྒྱས་དང༌། རྒྱལ་ཁབ་
འཛུགས་སྐྲུན། ནུབ་བརྒྱུད་སྐྱེད་འཕེལ་༦ ལ་སོགས་པའི་མིང་འདོགས་
སྣ་ཚོགས་ཀྱི་འོག་ཏུ་གསེར་དང་དངུལ། ཟངས་དང་ལྕགས། རགས་
དང་ཧ་ཡང་། རྡོ་སྣུམ་དང་ས་སྣུམ། རྡོ་བཞིན་དང་རླངས་རྫས། ཞ་ཉེ་
དང་མུ་ཟེ། ཚྭ་ལ་དཀར་པོ་དང་བུལ་ལ་སོགས་པའི་བོད་ནང་གི་གཏེར་
རྫས་ཡོད་རྒུ་སྔོག་འདོན་གྱིས་རྒྱ་ནག་ཏུ་འོར་འདྲེན་བྱས་དང་བྱེད་
བཞིན་པ་རེད།
སྐབས་འདིར་གཞིས་ལུས་སྤུན་ཟླའི་དྲི་བ་ཟེར་བའི་གཞས་ཞིག་གསན་
པར་ཞུ། །
དཀར་པོ་གངས་ཀྱི་རི་ལ། །
ཉི་ཟེར་ཕོག་པ་ལྟ་བུའི། །
6 ལས་་འགལ་འདི་ནི་ཕྱི་ལོ་༡༩༩༩ ལོར་སྐབས་དེའི་རྒྱ་ནག་སྲིད་འཛིན་ཅང་ཙེ་ མིན་གྱིས་རྒྱ་
ནག་ནུབ་ཕྱོགས་ཁུལ་གྱི་དཔལ་འབྱོར་ཡར་རྒྱས་ཀྱི་ཆེད་དུ་ཡིན་སྐད་ཀྱིས་འགོ་བཙུགས་པ་ཡིན།
d



མི་ཚེའི་སྔག་གཏམ།
61
༧རྒྱལ་བའི་ཞལ་རས་མཇལ་བའི།།
གོ་སྐབས་ག་དུས་སླེབས་ཡོང་། །
དམར་པོ་མེ་ཡི་འོབས་ནས། །
ཕྱེ་ལེབ་ཐར་པ་ལྟ་བུའི། །
ང་ཚོ་གཞིས་ལུས་རྣམས་ཀྱི། །
བཅིངས་ཐག་ག་དུས་གྲོལ་ཡོང་། །
སེར་མོ་འབྲུ་ཡི་ཞིང་གི། །
ལོ་ཡག་སྙེ་མ་ལྡེམ་འདྲའི། །
གཞིས་བྱེས་མ་བུ་འཇོམས་པའི། །
དུས་གཅིག་ག་དུས་ཤར་ཡོང་། །
སྔོ་མོ་མཚོ་ཡི་ནང་ནས། །
འདབ་བརྒྱས་མཚར་སྡུག་ངོམ་འདྲའི། །
བོད་འབངས་བདེ་ལ་འཁོད་པའི། །
སྐལ་བཟང་ག་དུས་ཤར་ཡོང་། །



62
ང་ནི་བོད་ཡིན།
|
ni
སྔོ་ལྗང་སྤང་གི་ངོས་སུ། །
སྣ་ཚོགས་མེ་ཏོག་རྒྱས་འདྲའི། །
རང་དབང་དཔལ་ལ་སྤྱོད་པའི།།
ཉི་མ་ག་དུས་ཤར་ཡོང་། །
མའོ་ཙེ་ཏུང་(1893=1976) ཤི་བའི་རྗེས་སུ་དེ་སྔའི་མ་འགྲིགས་མ་
འཐུས་པ་ཐམས་ཅད་མི་བཞི་ཤོག་ཁག་གིས་བྱས་ཉེས་བྱུང་བ་ལས་རྒྱ་
ནག་དམར་པོའི་གཞུང་ལ་འགན་འཁྲི་སྤུ་ཙམ་ཡང་མེད་པ་ལྟ་བུའི་འདུ་
ཤེས་བཟུང་སྟེ་ཅང་ཆིང་གིས་གཙོས་པའི་མི་བཞིའི་སྟེང་དུ་ནག་ཉེས་
ཡོངས་རྫོགས་གཡོགས་ཏེ་བཙོན་འཇུག་བྱས། ཕྱི་ལོ་༧༠ ཐམ་པའི་
མཇུག་དང་༨༠ ཐམ་པའི་འགོ་སྟོད་དེར་དངོས་ཐོག་བདེན་འཚོལ་
དང་གུ་ཡངས་སྲིད་བྱུས་ཞེས་པའི་འོག་ཏུ་གཙོ་བོ་༧རྒྱལ་བ་དོན་གྱི་
བདག་པོ་དང་པཎ་ཆེན་སྐུ་གོང་མ་དང་། ཡང་སྒོས་བོད་བཙན་བྱོལ་
གཞུང་དང་། དེ་བཞིན་ རང་གི་རྒྱལ་ཁབ་དང་མི་རིགས་ལ་རྒྱལ་ཞེན་
དང་རིགས་ཞེན་ལྷད་མེད་ལྡན་པའི་རང་རིགས་ཀྱི་བླ་མ་དང་སྤྲུལ་སྐུ།
མཁས་དབང་དང་དགེ་རྒན་ལ་སོགས་པ་དུ་མའི་ལྷག་བསམ་དང་
འབད་བརྩོན་དང༌། ལྷག་པར་བོད་མི་མང་གི་གཡོ་འགྱུར་མེད་པའི་
སེམས་ཤུགས་ཀྱི་རྐྱེན་པས་དགོན་པ་དུ་མ་ཞིགས་གསོ་ཐུབ་པ་དང་།
བོད་ཀྱི་ རིག་པའི་གཞུང་ལུགས་ཀྱི་མཛོད་ཕྱག་དཔེ་དུ་མ་དཔར་བསྐྲུན་



63
མི་ཚེའི་སྡུག་གཏམ། 63
འགྲེམས་སྤེལ་ཐུབ་པ། དགོན་སྡེ་ཁག་ཏུ་གྲྭ་བཙུན་གྱི་རྒྱུན་སླར་གསོ་
ཐུབ་པ། གཞི་རིམ་སློབ་གྲྭ་དང་མཐོ་རིམ་སློབ་གྲྭ་ཁག་གི་ནང་དུ་བོད་ཀྱི་
སྐད་ཡིག་དང་རིག་གནས་ཀྱི་བསླབ་པ་སློབ་གཉེར་རྒྱུན་མཐུད་ཐུབ་པ།
བོད་ཕྱི་ནང་གཉིས་ཀྱི་དབར་ལ་གཉེན་འཕྲད་དུ་འགྲོ་བསྐྱོད་ཆོག་པ།
ཁྱད་པར་དུ་༧གོང་ས་མཆོག་གི་དབུས་པའི་བོད་བཙན་བྱོལ་གཞུང་གི་
སྐུ་ཚབ་ཐེངས་འགའ་ཤས་བོད་ནང་གཟིགས་བསྐོར་དུ་ཕེབས་ཐུབ་པ་
བཅས་བྱུང་ཡོད།
སྐབས་དེ་དུས་རྒྱའི་དཔོན་རིགས་ཚོའི་བསམ་པར་མི་ལོ་སུམ་ཅུ་
བརྒལ་བའི་རིང་ལ་བོད་དུ་དམར་པོའི་དབང་ལུང་བསྒྱུར་བ་ལ་བརྟེན་
ནས་བོད་མི་མང་ཚོགས་ཀྱིས་ད་ཆ་མེས་རྒྱལ་ལ་བློ་གཏད་སེམས་
གཏད་འགྱུར་བ་མེད་པ་ཞིག་ཡོད་སྙམ་པའི་གདེངས་ཚོད་ཀྱི་ཐོག་ནས་
བཙན་བྱོལ་བོད་མིའི་སྐུ་ཚབ་རྣམ་པ་བོད་དུ་མ་ཕེབས་གོང་ལ་བོད་མི་
ཚོར་“ཁྱེད་ཚོས་ཏཱ་ལའི་བླ་མའི་སྐུ་ཚབ་འདི་གར་ཡོང་སྐབས་རྡོ་གཞུ་
བ་དང་། ཁ་ངན་ཚིག་ངན་བེད་སྤྱོད་བྱེད་པ། མི་དགའ་བའི་རྣམ་
འགྱུར་སྟོན་པ་སོགས་བྱས་ན་མི་འགྲིགས། ཕེབས་བསུ་སྣེ་ལེན་ཟབ་
རྒྱས་ཞ་མ་ཐུབ་ནའང་། ངོ་རྒོལ་བྱས་ན་མི་འགྲིགས་”རུས་པ་ལ་
སོགས་པའི་དྲིལ་བསྒྲགས་ཤུགས་ཆེ་བྱས་པ་རེད།
སྐབས་དེར་རྒྱ་མིའི་བསམ་པར་ད་ཆ་བོད་མི་ཚོ་ལ་ཆོས་དད་རང་
དབང་ཡོད་པ་དང༌། དེ་སྔ་མེད་པའི་གནམ་ཐང་དང་། སྣུམ་འཁོར་གྱི་



64
ང་ནི་བོད་ཡིན།
ལམ། བཟོ་གྲྭ་ སློབ་གྲྭ སྨན་ཁང་། མོ་ཊ། གློག་བརྙན་ཁང་། མགྲོན་
ཁང་ལ་སོགས་པའི་དེང་དུས་ཀྱི་མཐུན་རྐྱེན་གསར་བསྐྲུན་དེ་ཙམ་བྱས་
ཡོད་པ་དང་། རྩམ་པ་དང་ཤ་མར་ཐུད་གསུམ་གྱི་ཚབ་ཏ་འབྲས་དང་
གྲོ་ཞིབ། སྔོ་ཚལ་དང་ཤིང་ཏོག་ལ་སོགས་པ་ཟ་རྒྱུ་ཡོད་པ། ཐུར་མའི་
ཚབ་ཏུ་ཁོའོ་ ཙེ་དང༌། ཕྱུ་པ་དང་པགས་ཚགས་ཀྱི་ཚབ་ཏུ་གོས་ཐུང་དང་
སྟོད་ཐུང་།་ཇཀིཊི་ལ་སོགས་པ་བེད་སྤྱོད་བྱེད་རྒྱུ་ཡོད་པས་གཞིས་ལུས་
མང་ཚོགས་ཀྱི་བློ་ཁ་ཚིམ་པ་དང་འདོད་པ་ཁེངས་པ་བྱུང་ཡོད་སྟབས།
ད་ཆ་ཁ་བྲལ་རིང་ལུགས་པ་ཚོ་ལ་བློ་གཏད་བཅོལ་གྱི་མ་རེད་སྙམ་པའི་
ཡིད་ཆེས་བྱུང་བ་རེད། འོན་ཀྱང་དོན་དངོས་སུ་སྐུ་ཚབ་ཚོགས་པ་བོད་
ད་འབྱོར་སྐབས་རྒྱ་མིས་སྔོན་དཔག་བྱས་པའི་གནས་ཚུལ་ལས་ཡོངས་
སུ་ལྡོག་སྟེ་སྐུ་ཚབ་ཚོ་བོད་ཆོལ་ཁ་གསུམ་གྱི་ས་གནས་ཇི་འདྲ་ཞིག་ཏུ་
ཕེབས་ཀྱང་ཧ་ལམ་༧རྒྱལ་བ་རིན་པོ་ཆེ་སྐུ་དངོས་སུ་ཆིབས་སྒྱུར་གནང་
བ་ལྟ་བུར་བོད་མི་མང་ཚོགས་ཀྱིས་ཕེབས་བསུ་སྣེ་ལེན་དང་མཇལ་
འཕྲད་ཞུས་པས་མ་ཟད་ངུ་འབོད་དང་སྨྲེ་ངག་གི་སྒོ་ནས་རྒྱ་འོག་ཏུ་ལོ་
མང་རིང་མནར་གཅོད་གདུག་རྩུབ་མྱངས་པའི་ལོ་རྒྱུས་གྲངས་ཀྱིས་མི་
ལངས་པ་ཞུས་པས་རྒྱའི་དཔོན་རིགས་རྣམས་ཀྱིས་ད་གཟོད་གཞི་ནས་
རྩིས་ནོར་ཐེབས་པ་ཤེས།
སྐབས་དེ་དུས་བཙན་བྱོལ་བོད་གཞུང་གི་ངོས་ནས་ཀྱང་རྒྱ་བོད་གཉིས་



མི་ཚེའི་སྡུག་གཏམ།
65
དབར་ཕན་ཚུན་ཞི་མོལ་གྱི་ལམ་ནས་བོད་དོན་ཐག་གཅོད་གནང་རྒྱུའི་
གོ་སྐབས་བཟང་པོ་ཞིག་བྱུང་ཡོད་ཀྱང་དེ་དུས་གོ་སྐབས་འཛིན་མ་ཐུབ་
པ་དེ་ཕངས་པོ་རེད་སྙམ། བོད་ནང་དུ་བྱེས་འབྱོར་བོད་མིའི་སྐུ་ཚབ་
གཟིགས་བསྐོར་ཐེངས་འགའ་ཕེབས་རྒྱུ་བྱུང་བ་དང་དུས་མཉམ་དུ་
གཞིས་ལུས་སྤུན་ཟླ་མང་པོ་ཞིག་རྒྱ་གར་དང་བལ་ཡུལ་དུ་གནས་བསྐོར་
དང་གཉེན་འཕྲད་ལ་འགྲོ་འོང་གི་གོ་སྐབས་བྱུང་། གཞིས་བྱེས་གཉིས་
དབར་འབྲེལ་ལམ་དེ་ལྟར་བྱུང་བའི་རྐྱེན་ལས་བོད་ཀྱི་དངོས་ཡོད་
གནས་སྟངས་ཇི་ཡོད་འཛམ་གླིང་རྒྱལ་སྤྱིའི་ནང་དུ་གསར་ཤོག་དང་གློག་
བརྙན། བརྙན་འཕྲིན་དང་འདྲ་པར། ཆབ་སྲིད་བཙོན་པ་དང་བྲོས་
བྱོལ་དུ་ཡོང་མཁན་སོགས་བརྒྱུད་དེ་ཁྱབ་བསྒྲགས་སུ་ཕྱིན། ལྷག་པར་
ད་ ༧རྒྱ།་བ་ཡིད་བཞིན་ནོར་བུས་ཕྱི་ལོ་༡༩༨༧ ལོར་ཨ་རིའི་གྲོས་
ཚོགས་ཀྱི་འགྲོ་བ་མིའི་ཐོབ་ཐང་ལྷན་ ཚོགས་སུ་ཞི་བའི་གྲོས་གཞི་དོན་
ཚན་ལྔ་དང༌། ཕྱི་ལོ་ ༡༩༨༨ ལོར་ཡོ་རོབ་གྲོས་ཚོགས་སུ་སིཏྲས་བྷག་
གི་གྲོས་འཆར་འདོན་གནང་མཛད་པ། དེ་བཞིན་ཁོང་ལ་ཕྱི་ལོ་༡༩༨༩
ལོར་ནོ་བེལ་ཞི་བདེའི་གཟེངས་རྟགས་འབུལ་བཞེས་མཛད་པ་སོགས་
ལ་བརྟེན་ནས་གཞིས་ལུས་སྤུན་ཟླ་རྣམས་ཀྱིས་ཕྱི་ལོ་ ༡༩༨༧ དང་༨༨།
༨།་བརུས་སོ་སོར་བོད་ནང་དུ་ཞི་བའི་རྔམ་སྟོན་ཁྲོམ་བསྐོར་རྒྱ་ཆེ་
བྱས། རྒྱ་ནག་གིས་བོད་ད་དྲག་པོའི་ཁྲིམས་གཞི་ལོ་གཅིག་ཙམ་གྱི་རིང་



66
ང་ནི་བོད་ཡིན།
བསྡམས། ཕྱི་ལོ་༡༩༩༦ ནས་བཟུང་སྟེ་རྡུང་རྡེག་ཚ་ནན་” དང་རྒྱལ་
གཅེས་ཆོས་གཅེས་ཅི ཟེར་བའི་འབོད་ཚིག་གི་འོག་ཏུ་སླར་ཡང་བོད་
ནང་དུ་རིག་གནས་གསར་བརྗེ་སྐྱར་ཟློས་བྱས་པ་ལྟ་བུའི་བཀག་རྒྱ་
བསྡམ་སྟེ་ད་ཆ་༧རྒྱལ་བ་རིན་པོ་ཆེའི་སྐུ་པར་ཚུན་ཆད་ཉེར་མི་ཆོག་པ་
དང༌། གཞི་རིམ་སློབ་གྲྭ་ཁག་གི་ནང་དུ་སློབ་འཁྲིད་བྱེད་པའི་སྐད་ཡིག་
གི་བརྒྱུད་ལམ་རྒྱ་སྐད་བཟོས་པ་དང་། མཐོ་རིམ་སློབ་གྲྭ་ཁག་དང་
གཞུང་གི་ལས་ཁུངས་ཁག་ཏུ་འཛུལ་ཞུགས་བྱེད་རྒྱུའི་རྒྱུགས་སྤྲོད་རྒྱ་
ཡིག་དང་རྒྱ་སྐད་ཁོ་ནར་ཚད་འཛིན་བྱེད་པ་ལས་བོད་ཡིག་དང་བོད་
སྐད་ཀྱི་གནས་ཚད་ལ་བརྩི་འཇོག་མི་བྱེད་པ། དགོན་སྡེ་ཁག་ཏུ་གྲྭ་
བཙུན་འཛུལ་ཞུགས་བྱེད་རྒྱུར་གྲངས་ཚད་བཟོས་པ། ཡུལ་བསྐོར་སྤྲོ་
འཆམ་པ་རྣམས་ཀྱི་སྣེ་ཤན་པ་རྒྱ་རིགས་མ་གཏོགས་བོད་རིགས་འཇོག་
གི་མེད་པ། བོད་ཀྱི་ལོ་གསར་དང་། ༧རྒྱལ་བའི་འཁྲུངས་ལྷ་དབྱར་
གསོལ། དེ་བཞིན་ཆོས་ཕྱོགས་ཀྱི་དུས་དྲན་ཁག་སྲུང་བརྩི་ཞུ་མི་ཆོག་པ་
བརུས་བཟོས་ཡོད།
ར་༡༢ ༨ ༣་
7ལས་འགལ་འདི་ ཐོག་མར་༡༩༨༣ ལོར་རྒྱ་ནག་ནང་དུ་འགོ་འཛུགས་བྱེད་སྐབས་སྤྱི་ཚོགས་
བདེ་འཇགས་ཀྱི་དོན་དུ་དམིགས་ཀྱང་༡༩༩༦ ལོར་ཏཱ་ལའི་ལོག་སྤྱོད་རུ་ཁག་དང༌། ཁ་བྲལ་
རིང་ལུགས་པ་འགོག་གནོན་གྱི་ཆེད་དུ་བེད་སྤྱོད་བཏང་དང་གཏོང་བཞིན་པ་རེད། ཞིབ་ཕྲ་
མཁྱེན་འདོད་ཚེ་བོད་ཀྱི་འགྲོ་བ་མིའི་ཐོབ་ཐང་དང་མང་གཙོ་འཕེལ་རྒྱས་ལྟེ་གནས་ཁང་ནས་
བཏོན་པའི་རྡུང་རྡེག་ཚ་ནན་གྱི་ལས་འགུལ་༢༠༠༤ ཞེས་པར་གཟིགས་པར་ཞུ།
8 ལས་འགལ་འདིའི་བོད་ནང་ད་༡༩༩༦ ལོར་འགོ་བཙུགས།
༡(༩༩ ;;



མི་ཚེའི་སྡུག་གཏམ།
67
མཚམས་འདི ར་གཞིས་ལུས་སྤུན་ཟླ་འགས་བཏང་བའི་གཞས་ཞིག་
གསན་པར་ཞུ། །
གངས་སེང་སྐྱིད་ཉལ་རྒྱག་སར། །
འབྲུག་གི་མལ་ས་བཅས་སོང་། །
སྔོ་མོ་ནས་ཀྱི་ཞིང་སར། །
འབྲས་ཀྱིས་མངའ་དབང་བསྒྱུར་སོང་། །
དགེ་བའི་ལྷ་ཆོས་བྱེད་སར། །
སྡིག་པའི་བཤས་ར་བཙུགས་སོང་། །
དགེ་སྦྱོང་གཞུང་ཆེན་སྦྱོང་སར། །
དྲག་པོའི་དམག་ར་བཙུགས་སོང་། །
སྙན་པའི་དུང་རྒྱ་སྒྲོག་ས།།
མི་སྙན་འར་སྒྲས་ཁེངས་སོང་། །
དད་པའི་རྟེན་གསུམ་བཞུགས་སར། །
ཏང་གཙོའི་འདྲ་པར་བསྒྲིགས་སོང་། །



68
ང་ནི་བོད་ཡིན།
ཆང་དང་བོད་ཇའི་ཚབ་ཏུ། །
དྲི་ངན་བི་ཇུ་ སླེབས་སོང་། །
ཞོ་དང་འོ་མའི་ཚབ་ཏུ།།
ཆིན་བྲང་ཚྭ་མེད་སླེབས་སོང་། །
རྟ་དང་གཡག་གི་ཚབ་ཏུ། །
འཁོར་ལོའི་འགྲིམ་འགྲུལ་ཚུགས་སོང་། །
ཤོ་དང་དགོད་སྒྲའི་ཚབ་ཏུ། །
མ་འཇོང་དུ་སྒྲས་ཁེངས་སོང་། །
བོད་སྐད་འདབ་བརྒྱའི་དཔལ་ཡོན། །
རྒྱ་སྐད་སད་ཀྱིས་བཅོམ་སོང་། །
བོད་ཡིག་འབྲོང་གི་གོ་ས། །
རྒྱ་ཡིག་ ར་མོས་འཕྲོག་སོང་། །
སེར་མོ་འབྲི་མི་མར་ལ། །
ལག་དམར་བཤན་པའི་མཛུབ་རྗེས། །
9 དབྱིན་སྐད་དུ་བི་ཡར་དང་བོད་སྐད་དུ་མྱོས་གྱུར་ལ་ཟེར།



མི་ཚེའི་སྔག་གཏམ། །
69
དཀར་པོ་འོ་མའི་མཚོ་ལ། །
དམར་པོ་ཁྲག་གི་ཐིགས་པ། །
ཚ་བོ་ཆང་གིས་བཟི་སྐབས། །
ཨ་ཞང་མགྲོན་དུ་སླེབས་སོང་།།
ཁ་སྙན་བསླུ་བྲིད་བྱས་ཏེ། །
ནང་གི་དབང་ཆ་འཕྲོག་སོང་། །
གནས་པོས་མགྲོན་དུ་བརྩིས་ཏེ། །
གང་ཟ་གང་འདོད་ཕུལ་ཀྱང་། །
མགྲོན་པོ་ངོ་ཚ་མེད་པས། །
གནས་པོ་ཡུལ་གྱར་བཟོས་སོང༌། །
དེ་བཞིན་ཉེ་བའི་ཆར་ནུབ་བརྒྱུད་སྒོ་འབྱེད་ཟེར་བའི་མིང་སྙན་པོ་དེའི་
འོག་ཏུ་གོར་མོ་ནས་ལྷ་ས་བར་དུ་མེ་འཁོར་གྱི་ལྕགས་ལམ་བཟོ་བཞིན་
པ་རེད། ལྕགས་ལམ་འདི་བཟོ་ཚར་བའི་རྗེས་སུ་བོད་ཀྱི་ རང་བྱུང་ཁོར་
ཡུག་ལ་གནོད་སྐྱོན་ཆེན་པོ་ཡོང་རྒྱུ་མ་ཟད། བོད་ཀྱི་ཐུན་མོང་མ་ཡིན་
པའི་ཆོས་དང་རིག་གཞུང་། གོམས་གཤིས་དང་སྲོལ་རྒྱུན། སྐད་ཡིག་
དང་ རིག་གནས། དེ་བཞིན་བོད་མི་ རིགས་ཀྱི་ངོ་བོ་དང་བཅས་པ་རྩ་



70
ང་ནི་བོད་ཡིན།
བརླག་ཏུ་འགྲོ་རྒྱུའི་ཉེན་ཁ་བློས་མི་བཟོད་པ་ཞིག་ཡོད། ད་ལྟ་བོད་ནང་
དུ་འགྲིམ་འགྲུལ་གྱི་མཐུན་རྐྱེན་དེ་ཙམ་མེད་པའི་སྐབས་སུའང་རྒྱ་
རིགས་མི་འབོར་སྤོ་བཞུད་ཀྱི་དབང་གིས་བོད་ རིགས་རྣམས་རང་གི་
ལུང་པར་གྲངས་ཉུང་མི་ རིགས་ཤིག་ཏུ་གྱུར་ཡོད། ལྕགས་ལམ་བཟོ་
ཚར་བའི་རྗེས་སུ་གཏམ་གྱི་དཔེ་ལ་རི་ལུག་པ་ཐག་པས་མི་སྡོམ་པ་དང་
།ཆུ་ལུད་པ་ རགས་ཀྱིས་མི་ཁེགས་པ་བཞིན་ད་རྒྱ་རིགས་རྣམས་ཆུ་
མཛོད་ཁ་ཤོར་བ་ལྟར་ལུད་ཡོང་རྒྱུ་ཉག་ཅིག་རེད། བོང་བུ་སྟོང་གི་ཁུ་
ཚོགས་གཅིག་གི་ནང་དུ་རྟ་དྲུག་ལས་མེད་ན། རྟ་དྲུག་པོ་དེའི་ རིགས་
རྒྱུན་མུ་མཐུད་དེ་གནས་ཨེ་ཐུབ། རྟེན་འབྲེལ་བསླུ་བ་མེད་པའི་བདེན་
པའི་མཐུ་ལ་བརྟེན་ནས་ཡ་མཚན་དངོས་བྱུང་གི་གནས་ཚུལ་ཞིག་བྱུང་
ན་ལས། དེ་མིན་དངོས་ཡོད་གནས་ཚུལ་ལ་བསམ་ན་གནས་མི་ཐུབ་
པ་ཆོས་ཉིད་རེད། །
མདོར་ན། མི་ལོ་ལྔ་བཅུ་བརྒལ་བའི་དུས་ཡུན་འདིའི་རིང་ལ་རྒྱ་མིས་
བོད་རྒྱལ་ཁབ་ཀྱི་ཆབ་འབངས་ལ་སྡུག་བསྔལ་སྣ་དགུ་བཏང་བས་མ་
ཚད། གཅན་གཟན་རི་དྭགས། བྱ་བྱིའུ་དང་བཅས་པ་རྩ་མེད་བཟོས་
ཁར་ས་འོག་གི་གཏེར་རྫས་ཡོད་དོ་ཅོག་གང་རྙེད་བསྔོག་འདོན་གྱིས་རྒྱ་
ནག་ཏུ་འོར་འདྲེན་བྱས་ཏེ། བོད་འབངས་རྣམས་སྐྱ་ཟད་སྔོ་ལ་ཐུག་པ་
བཟོས།
རྡུལ་ཕྲན་ནུས་ཤུགས་ཀྱི་ཚོད་ལྟ་བྱས་པ་དང་། སྙིགས་རོ་དོར་བ། བཟོ་



མི་ཚེའི་སྡུག་གཏམ།
71
གྲྭ་དང་གློག་ཁང་། རྫས་སྦྱོར་ཁང་། ཟ་ཁང་དང་ཆང་ཁང་། རོལ་རྩེད་
ཁང་དང་འཆལ་ཁང་སོགས་བོད་ཀྱི་ས་གནས་གང་སར་བྱུང་རྒྱལ་ད་
དར་ཁྱབ་བྱེད་བཅུག་པ་ལ་བརྟེན་ནས་ རང་བྱུང་ཁམས་ཀྱི་ས་བཅུད་
ཉམས་ཉེས་སུ་བཏང་པ་དང་། མཁའ་རླུང་དང་ཆུ་རྒྱུན་ལ་སྦག་བཙོག་
བཟོས་པ། བོད་རིགས་ན་གཞོན་རྣམས་ཀྱི་ལུས་ཁམས་དང་སེམས་
ཁམས་བེད་མེད་དུ་བཏང་པ་སོགས་བྱས། དེ་དག་གི་རྐྱེན་པས་ རང་
བྱུང་ཁམས་ལ་གནོད་སྐྱོན་བྱུང་སྟེ་གནམ་གཤིས་ལ་འགྱུར་ལྡོག་འགྲོ་བ་
དང་། གངས་རུད་དང་ཆུ་རུད་བརྒྱབ་པ། རླུང་འཚུབ་ལྡང་བ། ཆར་
ཆུ་དུས་སུ་མི་འབབ་པ། ལོ་ཕྱུགས་རྟག་ཏུ་མི་ལེགས་པ། ནད་ཡམས་
དང་གོད་ཆག་མང་བ་ལ་སོགས་པའི་ངན་དག་སྣ་ཚོགས་ཡོང་རྒྱུ་ཡང་
ངེས་པ་ཡིན།
མདོར་བསྡུས་ན་བོད་མི་ས་ཡ་དྲུག་གིས་གཙོས་པའི་བོད་ནང་གི་
སེམས་ལྡན་དང་སེམས་ལྡན་མ་ཡིན་པའི་སྐྱེ་དངོས་ཡོད་དོ་ཅོག་གི་ཚེ་
སྲོག་སྦྱིན་པའི་མ་བོད་གངས་ཅན་གྱི་ལྗོངས་ཞེས་པ་ང་། ད་ཆ་ཤ་སྐམ་
རུས་ལ་ཐུག ལུས་ཀྱི་གཟི་མདངས་ཤོར། དབང་པོའི་ནུས་པ་ཉམས།
མིག་གིས་གཟུགས་མི་འཛིན། རྣ་བས་སྒྲ་མི་ཐོས། སྣ་ཡིས་དྲི་མི་ཚོར།
ལྕེ་ཡིས་རོ་མི་བྲོ འས་ཀྱིས་ རེག་བྱ་མི་ཚོར། ཟུངས་ཁྲག་གི་རྒྱ་བ་སྐམ་
ལ་ཉེ། དབུགས་ཀྱི་འབྱིན་རྔུབ་ཆད་ལ་ཉེ་བའི་གནས་སྟངས་འདི་ལྟ་
བུར་གྱུར་པ་དེ་ལོ་ན་རྒས་ནས་མ་ཡིན་པར་རྒྱ་ནག་གིས་ཤེས་བཞིན་



72
ང་ནི་བོད་ཡིན།
___
__
ཁྱད་དུ་གསོད་པའི་གོ་ རིམ་ལྡན་པའི་མནར་གཅོད་ལ་བརྟེན་ནས་བྱུང་
བས་བོད་མི་རྩམ་ཟན་ཁྱེད་རང་ཚོས་གལ་ཏེ་འཛམ་གླིང་འདིའི་སྟེང་དུ་
བོད་ཟེར་བའི་རྒྱལ་ཁབ་ཅིག་དང༌། བོད་མི་ཟེར་བའི་མི་རིགས་ཤིག
དེ་བཞིན་བོད་ཀྱི་ཐུན་མོང་མ་ཡིན་པའི་རིག་གཞུང་ རིན་ཐང་བྲལ་བ་དེ་
དག་མུ་མཐུད་གནས་དགོས་ཀྱི་ཡོད་ན་ང་སྲུང་སྐྱོབ་བྱེད་པའི་དུས་ལ་
བབས་ཡོད། དེ་མིན་གལ་ཏེ་མི་ལོ་ལྔ་བཅུ་ཙམ་ཞིག་ད་དུང་འདི་མུར་
ལྷག་ན་བོད་ཅེས་པའི་མིང་གི་ལྷག་མ་ཙམ་དུ་འགྲོ་རྒྱུ་དང་བོད་ཡུལ་རྒྱ་
ཡུལ་དུ་འགྱུར་རྒྱུ་ཡིན་པ་ངེས་པས། དེ་ལུགས་ཁྱེད་ཚོས་རང་ཉིད་
གཅིག་པུའི་མི་ཚེའི་མདུན་ལམ་བསམ་བློ་བཏང་ནས་རྒྱུ་ནོར་གསོག་པ་
དང་། སྐྱིད་འདོད་ཉི་མ་གང་འཁྱོལ་བྱེད་པ་། རང་དབང་ཅན་གྱི་རྒྱལ་
ཁབ་གཞན་གྱི་ཡུལ་མིར་འགྲན་ཏེ་རྒྱས་སྤྲོས་དང་སྤྲོ་སྐྱིད་ལ་མགོ་འཁོར་
ནས་མ་བསྡད་པར་ང་སྐྱོབ་པ་དང་སྲུང་བའི་དོན་དུ་མནོ་བསམ་གཏོང་
གལ་ཆེ། གཏམ་གྱི་དཔེ་ལའང་། ཆུང་དུས་བྱིས་པ་ཕ་མས་གསོས།
ཕ་མ་རྒན་དུས་མ་ཕན་ན། ཞིམ་མངར་ཟོས་པ་དོན་གོ་ཆུང་། ཟེར་བ་
ལྟར་སྤྱིར་བཏང་འཛམ་གླིང་འདིའི་སྒང་ལ་རང་གི་མི་རིགས་དང་།
རྒྱལ་ཁབ། རིག་གཞུང་དང་ཆོས་སོགས་ཀྱི་དོན་དུ་ རང་སྲོག་བློས་གཏོང་
མཁན་གྲངས་ལས་འདས་པ་བྱུང་དང་འབྱུང་བཞིན་པ་དང༌། ལྷག་པར་
དུ་མི་ལོ་ཉིས་སྟོང་ལྷག་གི་ལོ་རྒྱུས་ལྡན་པའི་རྒྱལ་ཁབ་ཅིག་དེ་མུར་རྩ་
སྟོང་དུ་འགྲོ་རུ་བཅུག་ན་མི་ཕངས་སམ།



མི་ཚོའི་སྡུག་གཏམ།
73
དཔྱིད་ཟླ་གསུམ་མཚར་སྡུག་མེ་ཏོག་བཞད། །
དམན་མཛངས་མའི་སྐྲ་ལོའི་རྒྱན་ད་བཏགས། །
སྒོས་སངས་རྒྱས་བྱང་སེམས་ཚོགས་རྣམས་ལ། །
ཡིད་སྤྲུལ་པའི་མཆོད་སྤྲིན་དེ་ཡིས་འཐུས། །
དབྱར་ཟླ་གསུམ་བསིལ་བའི་ཡལ་འདབ་རྒྱས། །
ཕོ་བྲལ་བས་ཉེན་པའི་སྐྱོ་གདུང་སེལ། །
སྒོས་སྐྱེ་འགྲོ་སེམས་ཅན་མཐའ་དག་ལ། །
དབུགས་འབྱུང་རྔུབ་སྦྱིན་པ་དེ་ཡིས་འཐུས། །
སྟོན་ཟླ་གསུམ་སྨིན་ལེགས་འབྲས་བཟང་དུད། །
བུ་ཚ་བོའི་ཟས་ཀྱི་བཅུད་ད་དམིགས། །
སྒོས་བྱ་དང་བྱིའུའི་ཚོགས་དག་ལ། །
ལུས་སྒྲོ་མདངས་རྒྱས་པའི་སྨན་དུ་འཐུས། །
དགུན་ཟླ་གསུམ་ཡན་ལག་ཉིང་ལག་རྒྱས། །
རྒས་འཁོགས་པའི་གྲང་ང ར་གདུང་བ་སེལ། །
སྒོས་ལྷ་ཁང་མགྲོན་ཁང་སྡོད་ཁང་སོགས། །
རྟེན་བརྟན་པའི་ཀ་གདུང་དེ་ཡིས་འཐུས། །



ལོ་འཁོར་མོར་རྩ་བས་ས་བཅུད་དྲངས། །
བོད་སྐྱེ་འགྲོ་ཡོངས་ཀྱི་འཚོ་རྟེན་བྱས། །
སྒོས་འབྱུང་འགྱུར་མི་ རབས་གསར་པ་ཚོའི། །
ལུས་བླ་སྲོག་སྲིངས་པའི་རྟེན་གཞི་བྱས། །
དྲིན་འོ་མས་གསོས་པའི་གངས་ཕྲུག་ཚོས། །
མ་གཙེས་ཤིང་མནར་བའི་གནས་སྐབས་སུ། །
སེམས་གཡེངས་པའི་བྱ་བ་ཀུན་སྤངས་ཏེ། །
ནད་གསོ་བའི་ཐབས་བྱུས་མི་བྱེད་དམ། །།



དྲི་རྟགས་སོ་གསུམ།
དེ་ནས་གསན་དང་ཨ་མའི་ཨོ་ལོ་ཚོ།
དཀར་པོ་ཆོས་ཀྱི་རྩ་བ་ཚུགས་པའི། །
གངས་རིས་བསྐོར་བའི་ཞིང་ཁམས་འདིར། །
དམར་པོ་འདྲེ་ཡི་མེ་རླབས་འཁྱུད་དེ། །
དམིགས་མེད་འཚིག་པར་བལྟ་ཕོད་དམ།།
བྱམས་སྙིང་ལྗོན་པའི་ལོ་འདབ་རྒྱས་པའི། །
སྲིད་ན་རྙེད་དཀའི་དཔགས་བསམ་ཤིང་། །
ཆོས་མེད་གུང་ཁྲན་ཤིང་མཁན་སྟོང་གིས། །
སྟ་རེས་བྲེགས་པ་བློས་ཡོད་དམ། །
མཁན་སློབ་ཆོས་དང་གྲུབ་བརྙེས་སྟོང་གིས། །
བྱིན་གྱིས་བརླབས་པའི་བྷོ་ཊའི་ཡུལ་འདིར།



76
ང་ནི་བོད་ཡིན།
བཅིངས་གྲོལ་དམག་གིས་འབར་རྫས་བཀས་ཏེ། །
སྦག་བཙོག་བྱེད་པ་སེམས་ཀྱིས་ཕོད་དམ། །
ངོ་བོ་རྣམ་གཉིས་བཞགས་པའི་གདན་ས། །
བྲུ་འཛིན་གཉིས་པའི་གཞལ་མེད་ཁང་དེར། །
ཆང་ཁང་གཞང་ཁང་བྲོ་ཁང་སྟོང་གིས། །
ཁེངས་པ་བཟོས་འདི་བཟོད་ཐབས་ཨེ་ཡོད། །
ཞོ་དང་འོ་མའི་བཅུད་ཀྱི་འབྱུང་ཁངས། །
གཡང་དཀར་ལུག་གི་འབའ་སྒྲ་སྒྲོགས་པའི། །
རྩྭ་ཐང་འབྲོག་པའི་སྲོག་འཛིན་དེ་རུ།།
དམར་པོས་དར་འཕྱར་བྱེད་དུ་འཇུག་གམ། །
བྲེ་སེར་འབྲོང་གི་རྭ་རྩེ་ངོམ་པའི། །
རྫ་རི་སྨུག་པོའི་ཡུལ་ལྗོངས་དེ་རུ། །
གསེར་དངུལ་ཟངས་ཀྱི་གཏེར་ཁར་རྔམས་ཏེ། །
ཐལ་བའི་རྡུལ་ལ་སློག་ཏུ་འཇུག་གམ། །
རྐྱང་གཅོད་རྒོ་བ་ཤ་བ་ལ་སོགས། །



དྲི་རྟགས་སོ་གསུམ།
77
རི་དྭགས་སྣ་ཚོགས་བང་རྩལ་འགྲན་པའི། །
ཡུལ་ལྗོངས་སྐྱིད་པའི་དོ་ར་དེ་རུ།
དགྲ་བོས་ཟློས་གར་ཁྲབ་ཏུ་ཨེ་འཇུག །
སྲིད་ན་རྙེད་དཀའི་རིན་ཆེན་སྟོང་ལས། །
བསྒྲུབས་པའི་དད་རྟེན་ཡོད་དོ་ཅོག །
རྒྱ་ནག་གཞུང་གི་དངུལ་སྒམ་གྱོང་ཕྱིར། །
ཕྱིར་ཚོང་བྱེད་པ་བསྲན་ཕོད་དམ། །
སྐྱེ་འགྲོ་ཡོངས་ལ་འབྱུང་རྔུབ་རླུང་གི །
ནས་པ་སྦྱིན་པའི་ནགས་ཚལ་དག།།
ཧཱ་དང་ཧན་གྱི་ཕོ་བྲང་བརྩེགས་པའི། །
གདང་མ་བྱེད་དུ་འཇུག་ཕོད་དམ། །
རྫ་ཆུ་རྨ་ཆུ་སྐྱིད་ཆུ་ལ་སོགས། །
ཡན་ལག་བརྒྱད་ལྡན་ཆུ་བོ་དག །
རང་འདོད་ཁོ་ནས་སེམས་རྒྱུད་བརླམས་པའི།།
དམར་པོའི་དྲི་མ་འཁྲུད་དུ་འཇུག་གམ། །



78
ང་ནི་བོད་ཡིན།
དེ་ནས་ད་དུང་ རིག་པ་སྒྲིམ་སྟེ་གསོན་ཨང་།
བོད་འབངས་ཡོངས་ཀྱི་བསོད་ནམས་མཐུ་ལས། །
འཁྲུངས་པའི་འཕགས་མཆོག་འཇིག་རྟེན་མགོན། །
འཛམ་གླིང་ཞི་བདེའི་དེད་དཔོན་གྱུར་ཀྱང་། །
ང་ལ་ཞལ་མཇལ་བསྐལ་བ་དབེན། །
༧རྒྱལ་བ་པཎ་ཆེན་ཀརྨ་པ་སོགས། །
རིས་མེད་སྐྱེས་མཆོག་གྲངས་འདས་ཀྱང་། །
བོད་འབངས་ཡོངས་ལ་ཞལ་མཇལ་ཐོབ་པའི། །
གོ་སྐབས་དབེན་འདི་ཡ་རེ་ང་། །
ལས་སྨོན་བཟང་པོའི་མཚམས་སུ་སྦྱར་བའི། །
བོད་རིགས་ས་ཡ་དྲུག་གི་ཚོགས། །
ཤར་ཕྱོགས་དམར་པོའི་རླུང་འཚུབ་ངན་པས། །
སྲན་ཕུང་བཞིན་དུ་གང་སར་གཏོར། །
དེས་ན།
ཤེལ་གྱི་མཆོད་རྟེན་འདྲ་བའི་ཏི་སེ་དང་། །



དྲི་རྟགས་སོ་གསུམ།
79
གཡུ་ཡི་མེ་ལོང་འདྲ་བའི་མ་ཕམ་མཚོ། །
གསེར་གྱི་ལྷུན་པོ་འདྲ་བའི་པོ་ཏཱ་ལ། །
འདི་དག་བློ་ཡིས་གཏོང་བ་ཅང་ཕོད་དམ། །
སྟག་གི་ངར་སྐད་སྒྲོག་པའི་དཔའ་ཉམས་དང་།།
དཔུང་པ་ལུག་ཐོང་འཕག་པའི་སྟོབས་ཤུགས་ཀྱིས། །
དགྲ་བོ་ཆམ་ལ་འབེབས་པའི་ཁམས་ཕྲུག་ཚོ། །
བློ་ཁོག་ངོམ་པའི་དུས་ལ་མ་སླེབས་སམ། །
བརྩོན་འགྲུས་ལྕག་གིས་བསྐུལ་བའི་ཆོད་སེམས་དང༌། །
སྙ་བའི་དབྱར་རྔ་སྒྲོག་པའི་གཟི་བརྗིད་ཀྱིས། །
ཕྱི་རྒོལ་ཟིལ་གྱིས་གནོན་པའི་ཨ་ཕྲུག་ཚོ། །
རིག་རྩལ་ངོམ་པའི་དས་ལ་མ་སླེབས་སམ། །
སྟག་ལ་ངོ་སོ་བསྟོད་པའི་ངག་འཇམ་དང་། །
ཝ་ལ་མདའ་གཞུ་སྟོན་པའི་སྙིང་ཁམས་ཀྱིས། །
ཐམས་ཅད་གྲོགས་སུ་འགག་པའི་དབུས་པ་ཚོ། །
སྲིད་བྱུས་ངོམ་པའི་དུས་ལ་མ་སླེབས་སམ། །



80
ང་ནི་བོད་ཡིན།
ཕྱི་ཚུལ་ངུར་སྨྲིག་རྒྱན་གྱིས་ཡོངས་སུ་སྤྲས། །
ནང་ཚུལ་འདལ་ཁྲིམས་གཙང་མས་ཀན་ཏ་ཐུལ། །
བཟང་སྤྱོད་ལམ་སྣ་སྟོན་པའི་གྲྭ་བཙུན་ཚོ། །
ཆོས་ཀྱི་ཆེ་བ་སྟོན་པའི་དུས་མིན་ནམ། །
མི་རྟག་སྒྱུ་མའི་ཆོས་ལ་ཞེ་ལོག་སྟེ། །
ལས་དང་ཉོན་མོངས་རྩ་བ་འཇིག་རྟེན་སྤངས། །
དབེན་ས་བསྟེན་པའི་རྣལ་འབྱོར་གྲུབ་ཐོབ་ཚོ། །
རྟགས་དང་རྫུ་འཕྲུལ་སྟོན་པའི་དུས་མིན་ནམ། །
སྙིགས་མའི་ རང་མདངས་སྟོན་པའི་དུས་སྐབས་སུ། །
བསྟན་དང་བསྟན་འཛིན་སྐྱོང་བར་དམ་བཅས་པའི། །
བོད་ཀྱི་ལྷ་སྲུང་སྡེ་བརྒྱད་ཚོགས་རྣམས་ཀྱིས། །
མཐུ་རྩལ་ནུས་པ་སྟོན་པའི་དུས་མིན་ནམ། །
ཊམ་ཀའི་རི་མོ་ཅན་གྱི་གོས་ཆེན་དང་། །
སོག་བྱིལ་རྣ་དང་སྦོག་ཏོའི་ཅོད་པཎ་གྱིས། །
གླུ་གར་རྒྱན་ལ་མོས་པའི་སྐུ་དྲག་ཚོ། །
རྒྱུ་དང་དཔལ་འབྱོར་ངོམ་པའི་དུས་མིན་ནམ། །



དྲི་རྟགས་སོ་གསུམ།
81
འགྲོ་དུས་འཁོར་ལོ་སྡོད་དུས་འབོལ་གདན་ཁྲི། །
ལག་ཏུ་པར་ཆས་སོར་མོར་ཕ་ལམ་བཏགས། །
འབྱོར་བར་རྔམ་པའི་ཕྱིར་སྡོད་བོད་རིགས་ཚོ། །
རང་ཡུལ་སྐྱར་གསོ་བྱེད་པའི་དུས་མིན་ནམ། །
འཆད་པའི་སྤོབས་པ་ཨ་སྔོན་གནམ་ལས་མཐོ། །
རྩོད་པའི་ཁེངས་པ་དབྱར་རྔའི་སྒྲ་ལས་ཆེ། །
རྩོམ་པའི་སྙན་འཇེབས་འགྲན་པའི་མཁས་པ་ཚོ། །
རིག་གཞུང་སྲུང་སྐྱོབ་བྱེད་པའི་དུས་མིན་ནམ། །།
རིག་པའི་རྩལ་ངར་གཅོད་ཀྱི་རྭ་ལས་ རྣོ། །
ལུས་ཀྱི་སྟོབས་ཤུགས་བྲེ་སེར་འབྲོང་ལྟར་རྒྱས། །
ཤེས་རིག་རྣམ་པར་བཀྲ་བའི་སློབ་ཕྲུག་ཚོ། །
ཕ་མེས་ལེགས་བྱང་དྲན་པའི་དུས་མིན་ནམ། །
ནང་པའི་གཞུང་ལུགས་ཤེས་པས་རྩ་བ་བརྟན། །
ཕྱི་ཡི་ཚན་རིག་བསླབ་པས་ལོ་འདབ་རྒྱས། །
འདབ་གཤོག་ཉིས་ལྡན་བོད་རིགས་གཞོན་སྐྱེས་ཚོ། །
རང་ཡུལ་རང་འདག་འདྲེན་པའི་དས་མིན་ནམ། །



82
ང་ནི་བོད་ཡིན། །
འཇར་མན་འཇའ་པེན་ཨ་རི་ཁེ་ཎ་ཌ། །
སུ་སི་ནོར་ཝེ་དབྱིན་ལན་ཕ་རན་སི། །
ཡར་ཐོན་ཅན་གྱི་རྒྱལ་ཁབ་སྣ་ཚོགས་སུ། །
གནས་སྡོད་བོད་མིས་རང་སྐད་བརྗེ ད་སྲིད་དམ། །
རྒྱ་གར་བལ་ཡུལ་འབྲུག་ཡུལ་འབྲས་ལྗོངས་དང་། །
ཐེ་ཝན་ཧོང་ཀོང་ལྷོ་ཕྱོགས་ཨཕ་རི་ཀ།
ར་ཤི་ཡ་དང་སོག་ཡུལ་ལ་སོགས་པར། །
གནས་སྡོད་བོད་མིས་རང་ཡུལ་བརྗེད་སྲིད་དམ། །
འདི་རུ་ནི།
བོད་པའི་ལུས་ལ་རྒྱ་ཡི་ཆས་གོས་གཡོགས། །
བོད་པའི་ལྕེ་ལ་རྒྱ་སྐད་སྒྲ་གདངས་བྱུགས། །
བོད་ཡིག་ཚབ་ཏུ་རྒྱ་ཡིག་སློབ་དགོས་བཟོས། །
བོད་མིའི་ངོ་བོ་བརླག་ཏུ་འཇུག་ཕོད་དམ། །
ཇ་དང་ཆང་གི་ཚབ་ཏུ་བྷེ་ཇུ་སླེབས། །
འབྲུ་དང་རྩམ་པའི་གོ་ས་མན་ཐུའོས་10 བཟུང་། །
10 རྒྱ་སྐད་དུ་ཀྲིང་མོག་ལ་ཟེར།



དྲི་རྟགས་སོ་གསུམ། །
83
83
ཤ་མར་ཐུད་ཀྱི་དྲི་མ་ཉ་ཤས་བསད། །
ཟས་ཀྱི་བྲོ་བ་བརྗེ་ རུ་འཇུག་གམ་ཅི། །
ལྷ་ཁང་བཞེངས་རྒྱུའི་ཚབ་ཏུ་གཞུང་ཁང་བཙུགས། །
ཕྱག་དང་མཆོད་པའི་ཚབ་ཏུ་མཚན་ཚོགས་ཚུགས། །
གཡག་དང་རྟ་ཡི་བགྲོད་ལམ་འཁོར་ལོས་བཀག །
འདི་འདྲའི་བརྙས་བཅོས་བྱེད་པ་བཟོད་དམ་ཅི། །
ལྷ་མོ་དོན་གྲུབ་བཀྲིས་སྒྲོལ་མ་སོགས། །
སྐྱེ་སའི་ཕ་ཡུལ་ཁ་བའི་ཡུལ་ལྗོངས་སུ། །
ཝང་དང་ལྕོང་ཕིན་ཧན་དང་ཧོས་སོགས་ཀྱིས། །
དབང་མེད་བདག་གིར་སྤྱོད་དུ་འཇུག་གམ་ནི། །
གཙོད་ཀྱི་ཁ་ལུ་ཤ་བའི་ཁྲག་རྭ་དང་། །
དོམ་གྱི་མཁྲིས་པ་འབྲོང་གི་སྙིང་ཁྲག་དང༌། །
དབྱར་རྩྭ་དགུན་འབུ་སྟག་གི་པགས་པ་ཡིས། །
རྒྱ་ནག་ཁྲོམ་ར་འགྲིམ་དུ་འཇུག་ཕོད་དམ། །
བཙོ་བཀྲུ་ཟླ་ཤེལ་མང་སྦྱོར་གཡུ་སྙིང་དང་། །



84
ང་ནི་བོད་ཡིན།
རཏན་བསམ་འཕེལ་ རིན་ཆེན་གྲང་སྦྱོར་དང་། །
རིལ་ནག་ལ་སོགས་སྤྱི་འཛོམས་སྨན་ རིལ་ རྣམས། །
ཚོང་ཟོག་འདུ་ཤེས་འཛིན་དུ་འཇུག་ཕོད་དམ། །
མར་དང་ཕྱུ་ར་ཤ་དང་པགས་པ་དང་། །
འབྲ་དང་སྲན་མ་བལ་དང་ རྩིད་པ་དང༌། །
བྱང་གི་ཚུ་དང་ལྷོ་ཡི་ཕྱིང་པ་སོགས། །
ཐམས་ཅད་རྐུན་པོས་འཁྱེར་དུ་འཇུག་ཕོད་དམ། །
གསེར་དངུལ་ཟངས་དང་ཞ་ཉེ་མུ་ཟེ་དང་། །
རྡོ་སྣུམ་ས་སྣུམ་ཚྭ་ལ་དཀར་པོ་སོགས། །
ཡུལ་གྱི་ས་བཅུད་འཕེལ་བའི་གཏེར་རྫས་རྣམས། །
ཕངས་མེད་དབོར་འདྲེན་བྱེད་དུ་འཇུག་ཕོད་དམ། །
གཡུ་དང་བྱི་རུ་མུ་ཏིག་སྤོས་ཤེལ་དང་། །
གཟི་དང་བ་སོ་ཕྲེང་བ་དོ་ཤལ་སོགས། །
བོད་མིའི་ལུས་ལ་རྒྱན་པའི་རྒྱན་ཆ་རྣམས། །
བྱུགས་པའི་རྫས་སྦྱོར་འགའ་དང་བརྗེ་ཕོད་དམ། །



དཀའ་སྡུག་མྱངས་ཚུལ་དང་རེ་འདུན།
དེ་ནས་ཡང་ཅིག་གསོན་དང་གཅེས་ཕྲུག་རྣམས།
ལྟ་བའི་མིག་དང་ཁོག་པའི་སྙིང་འདྲ་བའི། །
བོད་མི་ཡོངས་ཀྱི་མགོན་སྐྱབས་པད་དཀར་འཆང་། །
ཁོང་གི་བཀྲིན་དྲན་པའི་འཁྲུངས་སྐར་གྱི། །
ཉིན་མོ་སྲུང་བརྩི་བྱེད་པའི་ རང་དབང་མེད། །
གནམ་ལ་ཉི་ཟླ་ཟུང་གི་རྒྱན་བཞིན་དུ། །
བོད་ལ་༧རྒྱལ་བ་པཎ་ཆེན་བཀྲིན་ཆེ། །
དམར་པོའི་སྤྲིན་ནག་འཁྲིགས་པའི་མངའ་འོག་ཏུ། །
ཉི་ཟླའི་ཞལ་མཇལ་ཐོབ་པའི་སྐལ་བ་མེད། །
ཀུན་སྙོམས་ཉི་མ་ནུབ་རིའི་ཕྲག་ལ་ཉེ། །
རི་བོང་འཛིན་པ་དམར་པོའི་སྤྲིན་གྱིས་སྒྲིབ། །



86
ང་ནི་བོད་ཡིན།
ཀརྨ་ལ་སོགས་རིས་མེད་སྐྱེས་ཆེན་དག །
མི་ཡུལ་གྱར་དགོས་བཟོས་པ་བཟོད་དམ་ཅི། །
སྨྲ་བརྗོ ད་རང་དབང་སྤྱི་ཚོགས་ཐོབ་ཐང་དང་། །
ཆོས་དད་ རང་དབང་ཆབ་སྲིད་ཐོབ་ཐང་སོགས། །
མདོར་ན་འགྲོ་བ་མི་ཡི་ཐོབ་ཐང་གིས། །
མཚོན་པའི་རང་དབང་ཐོབ་ཐང་གཅིག་ཀྱང་མེད། །
པཎ་ཆེན་ཆུང་སྲིད་བསྟན་འཛིན་བདེ་ལེགས་དང་། །
སྟག་སྣ་འཇིགས་མེད་ངག་དབང་བཟང་གྲོལ་གཙོས། །
ཉེས་མེད་བོད་རིགས་རྒན་གཞོན་གྲངས་འདས་པར་། །
སྡུག་སྦྱོང་སྣ་དགུ་བཏང་བར་བཟོད་དམ་ཅི། །
ཏཱ་ལའི་ལོག་སྤྱོད་ཁ་བྲལ་རིང་ལུགས་དང༌། །
ཞིང་བྲན་ལམ་ལུགས་གསར་བརྗེའི་གྱེན་ལོག་སོགས། །
ཐ་སྙད་སྣ་ཚོགས་འོག་ཏུ་ཉེས་མེད་སྟོང་། །
བཀག་ཉར་བཙོན་འཇུག་བྱེད་དུ་འཇུག་ཕོད་དམ། །
ནུ
རྒྱུ་
དྲི་འ་སུ་འཆར་དང་། །



87
དཀའ་སྡུག་མྱངས་ཚུལ་དང་རེ་འདུན།
མིང་འདོགས་སྣ་ཚོགས་བྱས་པའི་སྲིད་བྱུས་འོག །
རྒྱ་རིགས་ས་ཡ་དུ་མ་བོད་དུ་དྲངས། །
བོད་མིའི་ཟས་གོས་ལས་ཀྱི་སྐལ་བ་འཕྲོག །
ཕོ་གཞོན་སྟོང་ཕྲག་དུ་མ་ལས་མེད་བཟོས། །
མོ་གཞོན་སྟོང་ཕྲག་དུ་མར་སྐྱེ་སྒོ་བཀག །
ན་གཞོན་སྟོང་ཕྲག་དུ་མའི་ལྟ་བ་བསྒྱུར། །
མི་རིགས་རྩ་མེད་བཟོ་རུ་འཇུག་ཕོད་དམ། །
གྲོགས་སུ་མ་བཀུག་མགྲོན་དུ་མ་གཉེར་བར། །
བཟའ་རྔམ་འཕྲོག་འདོད་བཙན་ཤེད་རྒྱུད་བརླམས་པའི་། །
རྒྱུས་མེད་ཇག་པའི་དཔུང་གིས་རང་གི་མར།
མནར་གཅོད་བཙན་གཡེམ་བྱེད་པ་བལྟ་ཕོད་དམ། །
མགོ་ཡི་སྐྲ་རྣམས་རྐང་འཐུང་བཞིན་དུ་བྲེགས། །
ལུས་ཀྱི་ནང་ཁྲོལ་གཏེར་ཁ་བཞིན་དུ་བསྔོགས། །
སྙིང་གི་འདབ་བརྒྱ་ཕག་ལྡན་དཔུང་གིས་བཅོམ། །
འདི་འདྲའི་མནར་གཅོད་གཏོང་དུ་འཇུག་ཕོད་དམ། །



88
ང་ནི་བོད་ཡིན།
མིག་གི་སྒྲོན་མེ་ངལ་རྩོལ་རླུང་གིས་བཅོམ། །
པགས་པའི་ཐོག་ཏུ་བགྲོད་ལམ་དྲ་རྒྱ་བཟོས། །
སྙིང་དང་མཁལ་མ་ 11 ཚོང་ཟོག་ལྟ་བུར་བཅོང་། །
མནར་གཅོད་འདི་འདྲ་མྱོང་དུ་འཇུག་ཨེ་ཡོད། །
སྨྲ་བའི་ཁ་ལ་ཁྲིམས་ཀྱི་སྒོ་ལྕགས་བརྒྱབ། །
སེམས་ཀྱི་འཆར་སྒོ་བཀག་རྒྱའི་རྙིད་དུ་བཟུང་། །
སོར་མོ་འགལ་ན་ཡ་ངའི་བཙོན་དུ་བཅུག །
དམྱལ་བ་མི་ཡུལ་མྱོང་དང་མི་མཉམ་མམ། །
རང་སྐྱོང་ལྗོངས་དང་རང་སྐྱོང་ས་ཁུལ་སོགས། །
མིང་འདོགས་སྣ་ཚོགས་བྱས་ཏེ་ང་ཡི་ལུས། །
སྟོད་སྨད་དུམ་བུ་བཞི་རུ་མ་བཀྲལ་བའི། །
བརྙས་བཅོས་གདུག་རྩུབ་དེ་འདྲ་བཟོད་ཕོད་དམ། །
ཡང་གཅིག་གསོན་དང་གཞིས་ལུས་སྤུན་ཟླ་ཚོ།
11 Jamyang Norbu, Buying the Dragon's Teeth (New York: High Asia Press,
2004).



དཀའ་སྡུག་མྱངས་ཚུལ་དང་རེ་འདུན། །
ཞེ་དགུ་ནས་བཟུང་བརྒྱ་ཕྲག་ཕྱེད་ཀྱི་རིང༌། །
མའོ་ཧ་གོ་ཏིང་དང་ཅང་ཛི་མིན། །
ཧུ་ཇིན་ཐོ་སོགས་དམར་པོའི་འགོ་ཁྲིད་ཚོས། །
གཉའ་གནོན་བཤུ་བཞོག་བྱས་པ་མི་དྲན་ནམ། །
དོན་ཚན་བཅུ་བདུན་མེ་མདའི་ཁ་འོག་བཞག །
དོན་གྱི་བདག་པོའི་སྐུ་ལ་མཐོ་འཚམ་པ་། །
དོན་དུ་བོད་རིགས་ཐམས་ཅད་རྒྱ་གཡོག་ཏུ། །
བསྐུལ་ཏེ་བྲན་དུ་བཀོལ་བ་མི་དྲན་ནམ། །
ཐོག་མར་ཡོང་སྐབས་དཀར་བའི་སོ་ཕྲེང་དང༌། །
འཛུམ་པའི་ངོ་པགས་སྙན་པའི་སྐད་བསྒྲགས་ཏེ། །
རྡ་ཡང་གྲངས་ལས་འདས་པའི་ཆར་ཕབ་སྟེ། །
མགོ་བསྐོར་བསླུ་བྲིད་བྱས་པ་མི་དྲན་ནམ། །
མི་དཔོན་སྟག་གི་ཕོར་པ་ཇ་ཡིས་བརྒྱངས། །
བླ་ཆེན་གཟིག་གི་སྟོད་འགག་གོས་ཆེན་གཡོགས། །
བློ་ལྡན་རི་བོང་རྣམ་དཔྱོད་འཕྲུལ་ཆས་བསླུས། །
མཆོག་དམན་བར་གསུམ་རྒྱུ་ཡིས་མ་བསླུས་སམ། །



90
ང་ནི་བོད་ཡིན།
བཙན་རྒྱལ་རིང་ལུགས་མཐར་སྐྲོད་གཏོང་བ་དང་། །
དབུལ་ཕོངས་མི་མང་བཅིངས་གྲོལ་གཏོང་བའི་ཕྱིར། །
བོད་དུ་རོགས་སྐྱོར་བྱེད་པའི་མགྲོན་པོར་གྲགས། །
མགྲོན་པོ་གནས་མོར་གྱུར་བ་མི་དྲན་ནམ། །
ལྷག་པར་ རིག་གནས་གསར་བརྗེའི་མེ་རླབས་འོག །
དགོན་སྡེ་དྲུག་སྟོང་བརྒལ་བ་གཏོར་བཤིག་བཏང་། །
སྤུན་ཟླ་ས་ཡ་གཅིག་ལྷག་དམར་གསོད་དང༌། །
བཀྲེས་སྐོམ་ངལ་བས་འཆི་བ་མི་དྲན་ནམ། །
ཕ་ནི་མངའ་བདག་རེད་ཟེར་བཙོན་དུ་བཅུགས། །
མ་ལ་ལོག་སྤྱོད་མིང་ཐོགས་ཆུ་ནང་ལྕེབས། །
ཨ་ཁ་ཨ་ནེ་ངལ་རྩོལ་ར་བར་འཁྲིད། །
ཇོ་ཇོ་རྒན་པ་མི་ཡུལ་གྱར་དགོས་བཟོས། །
ནུ་བོ་ཐ་ཆུང་རྒྱ་ནག་ཡུལ་དུ་འཁྲིད། །
སྲིང་མོ་གཉིས་ལ་ཕག་ཚང་འཁྲུ་རུ་བཅུག །
རང་ལ་ཉིན་མཚན་མེད་པར་དྲི་བརྩད་བྱས། །
ནང་མི་ཁ་བྲལ་བཏང་བ་མི་དྲན་ནམ། །



J}
དཀའ་སྡུག་མྱངས་ཚུལ་དང་རེ་འདུན།
91
དྲི་ལན་འཇལ་ན་ཁ་ཤུགས་ཆེ་འདུག་ཟེར། །
ཁ་བཙུམ་བསྡད་ན་ལྐུགས་པའི་བརྟུལ་ཞུགས་ཟེར། །
ཀེ་རེ་ལངས་ན་སྤོབས་པ་གནམ་མཐོ་ཟེར། །
སྒུར་སྒུར་བྱས་ན་དུད་འགྲོ་སུག་བཞི་ཟེར། །
ཅིར་གྱིས་བལྟས་ན་མིག་རིལ་གདོན་དགོས་ཟེར། །
ཤུགས་ཀྱིས་སྨྲས་ན་ལྕེ་རྩ་བྲེག་དགོས་ཟེར། །
སོར་མོ་འགལ་ན་འདུག་པ་གཅོད་དགོས་ཟེར། །
འཐབ་རྩོད་སྣ་དགུ་མྱངས་པ་མི་དྲན་ནམ། །
གཞན་ཡང་ཏང་གིས། །
འདོད་ཆགས་བྱ་ཡི་འཕུར་ཤེད་ངོམ་སྟེ།།
མཐོ་རྒྱུ་སྐར་ཉི་ཟླའི་བགྲོད་ལམ་བཀག །
ཞེ་སྡང་གླང་པོའི་སྟོབས་ཤུགས་ངོམ་སྟེ། །
དམའ་མཚོ་སྐྱེས་འདབ་བརྒྱའི་གཟི་མདངས་འཕྲོག །
གཏི་མུག་ཕག་གི་ཟེ་བ་ངོམ་སྟེ། །
མཆོད་མར་མེ་སྟོང་གི་སྣུམ་རྒྱུན་བཅད། །
ང་རྒྱལ་སྟག་གི་རི་མོ་ངོམ་སྟེ། །



92
ང་ནི་བོད་ཡིན།
གནག་འབྲི་གཡག་སྟོང་གི་རྩྭ་རྒྱུན་བཅད། །
ཕྲག་དོག་སེང་གེའི་གཡུ་རལ་ངོམ་སྟེ། །
མགོན་༧རྒྱལ་བའི་བཞུགས་ཁྲི་སྟོང་པ་བཟོས། །
འགྲན་སེམས་འབྲོང་གི་ར་རྩེ་ངོམ་སྟེ། །
སྐྱོ་བོད་མིའི་གློ་སྙིང་མཆིན་གསུམ་བརྟོལ། །
བརྣབ་སེམས་སྦྲུལ་གྱི་ཁ་རླངས་ངོམ་སྟེ། །
འབངས་བཟོ་ཞིང་འབྲོག་པའི་ཐོན་སྐྱེད་བཀས། །
གནོད་སེམས་གླག་གི་སྡེར་མོ་ངོམ་སྟེ། །
གཡང་ཞི་འཇམ་ལུ་གུའི་བདེ་སྐྱིད་བཅོམ། །
ལོག་ལྟ་འབྲུག་གི་མཆེ་སྡེར་ངོམ་སྟེ། །
ཆོས་ཞི་བསིལ་སྤྲིན་གྱི་ཕུང་པོ་གཏོར། །
སྲོག་གཅོད་བཤན་པའི་སྟ་གྲི་ངོམ་སྟེ། །
སེར་གྲྭ་བཙུན་དུ་མའི་བླ་སྲོག་བཅད། །
མ་བྱིན་བྱི་བའི་སྣ་རྩལ་ངོམ་སྟེ། །
རྒྱུ་ནོར་གྱི་བང་མཛོད་སྟོང་པ་བཟོས། །



དཀའ་སྡུག་མྱངས་ཚུལ་དང་རེ་འདུན།
13
འདོད་ལོག་ཁྱི་ཡི་སྤྱོད་པ་ངོམ་སྟེ། །
འབྲས་སྔོན་མེད་ནད་ཀྱི་གཡབ་མོ་བྱས། །
གཞན་ཡང་།
མི་འཇིགས་གདོང་ལྔས་བཏེགས་པའི་རྒྱལ་དར་དེ། །
དར་དམར་སྐར་མ་ལྔ་ཅན་ཞིག་ཏུ་བསྒྱུར། །
ཆོས་སྲིད་ཟུང་འབྲེལ་དགའ་ལྡན་ཕོ་བྲང་གཞུང་། །
ཆོས་མེད་སྲིད་དབང་སྒེར་འཛིན་ཞིག་ཏུ་བསྒྱུར། །
བོད་མིའི་དད་རྟེན་ལྷ་ཁང་དགོན་ཁང་རྣམས། །
ཡུལ་བསྐོར་སྤྲོ་འཆམ་བྱེད་པའི་འགྲེམས་སྟོན་བཟོས། །
མཆོད་འབུལ་ཞལ་འདེབས་ཕུལ་བའི་དངུལ་དངོས་རྣམས། །
ཏང་གི་བང་མཛོད་གྱོང་བའི་མ་རྩར་སྤྱད། །
གནས་བསྐོར་མཆོད་མཇལ་གཉེན་སྤྱན་ཐུག་འཕྲད་སོགས། །
ཞི་བདེ་ལྷིང་འཇགས་གནས་པའི་བོད་ལྗོངས་དེར། །
སོ་པ་མྱུལ་མ་ཉེན་རྟོག་བཅིངས་གྲོལ་དམག །
ཚོང་པ་ལ་སོགས་ཧན་ རིགས་ས་གནམ་ཁེངས། །



94
ང་ནི་བོད་ཡིན།
བོད་ད་ཡར་རྒྱས་གཏོང་བར་ཁ་གཡར་ཏེ། །
སྣུམ་འཁོར་བགྲོད་ལམ་མེ་འཁོར་ལྕགས་ལམ་སོགས། །
དེང་ རབས་འཛུགས་བསྐྲུན་བྱེད་པའི་ཁུལ་བྱས་ཀྱང་། །
དོན་དུ་བོད་ཡུལ་རྒྱ་ཡུལ་བསྒྱུར་བར་དམིགས། །
ཁ་ནས་ཆོས་དད་རང་མོས་སྟོང་བཤད་ཀྱང་། །
དོན་དུ་གྲྭ་བཙུན་མང་དག་བཙོན་དུ་བཅུག །
ཁ་ནས་མི་ རིགས་ རང་དབང་རྟག་བཤད་ཀྱང་། །
དོན་དུ་མི་རིགས་རང་སྐྱོང་ཙམ་ཡང་མེད། །
ཁ་ནས་བོད་ རིགས་བློ་མཐུན་རྣམ་པ་ཟེར།
དོན་ལ་རྟག་ཏུ་དོགས་པའི་ཡུལ་དུ་བལྟས། །
ཁ་ནས་སྨྲ་བརྗོད་རང་དབང་ཡོད་ཁུལ་བྱེད། །
དོན་ལ་སྐྱོན་བརྗོད་བྱས་ན་སྲོག་ལ་ཉེན། །
ཁ་ནས་བོད་མིར་ཤེས་ཡོན་སྤྲད་ཡོད་ཟེར། །
དོན་ལ་ད་ལྟའང་ཡིག་རྨོངས་སེལ་བ་ཉུང་། །
ཁ་ནས་བོད་མིར་འཚོ་རྟེན་སྦྱར་ཡོད་ཟེར། །
དོན་ལ་ལས་མེད་གྲངས་ཀ་མང་དུ་སྤར།།



95
དཀའ་སྡུག་མྱངས་ཚུལ་དང་རེ་འདུན།
ཁ་ནས་ རིག་གཞུང་སྲུང་སྐྱོབ་བྱས་ཡོད་ཟེར། །
དོན་ལ་གྲྭ་བཙུན་གྲངས་འབོར་ཉུང་དུ་བཏང་། །
ཁ་ནས་སྐད་ཡིག་སྲུང་སྐྱོབ་བྱས་ཡོད་ཟེར། །
དོན་ལ་བོད་ཡིག་སྤྱོད་པའི་གོ་སྐབས་བཀག །
དེ་ནས་ཡང་གཅིག་གསོན་དང་གངས་ཕྲུག་ཚོ།
སེང་གེ་གངས་ཀྱི་དབུས་སུ། །
གཡུ་ རལ་ངོམ་ཞིང་གནས་ཀྱང་། །
འབྲུག་གིས་སྦར་ཐོ་གཡུགས་ཏེ། །
ཁ་བ་བུ་ཡུག་འཚུབ་སོང་། །
ནག་པོ་གཡག་གི་དྲིན་གྱིས། །
བྱང་གི་ ཚུ་ཁ་ལོན་ཀྱང་། །
སྔོ་མོ་འབྲུ་དང་བརྗེ་བའི།།
གོ་སྐབས་དམར་པོས་འཕྲོག་སོང་། །
གཡང་དཀར་ལུག་གི་དྲིན་གྱིས། །
ལྭ་བ་དཀར་པོའི་དྲོད་འཇམ། །
ལུས་ལ་མྱོང་ལོང་མེད་པ།།



༡6
ང་ནི་བོད་ཡིན།
ཨ་ཞང་རྒྱ་མིས་བཟོས་སོང་། །
ཁྱུང་དཀར་མཛོ་ཡི་དྲིན་གྱིས། །
ཇ་ཞིག་མར་ཁུ་འཁྱིལ་བ། །
ལྟས་ངན་འག་པ་སླེབས་ཏེ། །
འཐུང་ལོང་མེད་པར་བཟོས་སོང་། །
སྔོ་མོ་ནས་ཀྱི་དྲིན་ལས། །
རྩམ་པའི་མཆོད་རྟེན་བཞེངས་ཀྱང་། །
ཤར་གྱི་རླུང་འཚུབ་སྡང་བས། །
མིང་གི་ལྷག་མར་བྱས་སོང་། །
མདོར་ན་ཆོས་ལྡན་ཞིང་དུ། །
ཀླ་ཀློས་དཔུང་འཇུག་བྱས་ཏེ། །
སྣོད་བཅུད་མཚོ་མོའི་འདབ་བརྒྱ། །
གླང་སྨྱོན་ཁྱུ་ཡིས་བཅོམ་སོང་།།
འཕགས་བོད་སྐྱེས་ཆེན་དུ་མས། །
རིན་ཆེན་སྲོག་དང་བསྡོས་ཏེ། །



དཀའ་སྡུག་མྱངས་ཚུལ་དང་རེ་འདུན།
97 །
བསྒྲབས་པའི་གཙུག་ལག་གཞུང་མང་། །
ཐལ་བའི་རྡུལ་དུ་བྱས་སོང་། །
རིན་ཆེན་ལྔ་ལས་གྲུབ་པའི། །
ལྷ་སྐུ་རྟེན་གསུམ་ཡོངས་རྫོགས། །
མེ་མདའི་མདེའུར་བཞུས་ཏེ། །
བོད་མིའི་སྙིང་ལ་འཕེན་གྱི། །
ཡུལ་གྱི་རྒྱན་དུ་ཡོད་པའི། །
སྔོ་ལྗང་ལོ་མའི་ཤིང་ནགས། །
གཅོད་བྲེགས་བསྲེགས་གསུམ་བྱས་ཏེ། །
རྒྱ་ནག་ཡུལ་དུ་དབོར་གྱི། །
འདི་གང་བློ་གཏད་བཅོལ་ས། །
ཕྱི་མའི་ལན་སྣ་འདྲེན་མཁན། །
དགེ་འདུན་བླ་སྤྲུལ་རྣམས་ལ། །
མཐོང་ཆུང་ཁྱད་གསོད་བྱེད་ཀྱི། །
འདི་ཤོད་སེམས་ལ་ཡོད་ཀྱང་། །



98
ང་ནི་བོད་ཡིན།
སྨྲ་བརྗོད་རང་དབང་མི་འདུག །
འདི་བྱེད་འདོད་ལ་ཡོད་ཀྱང་། །
ཆོས་དད་ རང་དབང་མི་འདུག །
སྔོན་བྱོན་མཁས་གྲུབ་ད་མས། །
བྱིན་རླབས་སྦྲང་ཆར་ཕབ་པའི།།
ཆོས་ལྡན་བོད་ཀྱི་ཡུལ་དེ། །
དམར་པོའི་བཤས་ ར ར་བསྒྱུར་གྱི། །
བོད་འབངས་བསོད་ནམས་མཐུ་ཡིས། །
བསྐྱངས་པའི་ཐུན་མིན་རིག་གཞུང་། །
འཛམ་གླིང་ས་སྟེང་འདི་ན། །
གནས་པའི་དགོས་མཁོ་ཡོད་ན། །
ད་ལྟ་ད་ལྟའི་ངང་དུ། །
ཐབས་བྱུས་ཡོད་རྒུ་བྱས་ཏེ། །
རང་ཡུལ་རང་ལ་ཐོབ་པའི།།
གདེང་ཞིག་རྙེད་པ་དགོས་ཀྱི། །



དཀའ་སྡུག་མྱངས་ཚུལ་དང་རེ་འདུན།
༡9 །
•
-
-- - - ཁ
，
-
-
-
，
-
- -
-- ，
---
--- --
，
་ •༧ -
-
- ---- • “ཁ
•
• •
དེ་མིན་སྒུག་ཡུན་ རིང་ན།།
བོད་ཡུལ་རྒྱ་ཡུལ་གྱུར་པར། །
ལོ་དང་ཟླ་བའི་ རྩིས་བསྐོར། །
བྱེད་དགོས་ཡེ་ནས་མི་འདུག །
དེས་ན་བོད་འབངས་ཡོངས་ལ། །
རེ་འདུན་ཚིག་གསུམ་ཡོད་པ། །
རན་པ་ཉེར་བཞིར་བསྡུས་ཏེ། །
ཞུ་འདོད་སེམས་ལ་ཤར་བྱུང༌། །
ཆོས་པ་རྣམས་ཀྱིས་ཆོས་རྟགས་ངོམ་རན་འདུག །
གྲུབ་ཐོབ་རྣམས་ཀྱིས་གྲུབ་རྟགས་སྟོན་ རན་གདའ། །
དཔའ་བོ་ཡིན་ན་དཔའ་རྟགས་ངོམ་རན་འདག །
རྣལ་འབྱོར་ཡིན་ན་རྫུ་འཕྲུལ་སྟོན་ རན་གདའ།།
ན་ཁས་པ་རྣམས་ཀྱིས་རྣམ་དཔྱོད་ངོམ་རན་འདུག །
ཕོ་གཞོན་རྣམས་ཀྱིས་དཔུང་ རྩལ་སྟོན་ རན་གདའ། །
མཛངས་མ་རྣམས་ཀྱིས་མཛེས་སྡུག་ངོམ་རན་འདག །
བྱང་སེམས་རྣམས་ཀྱིས་སྙིང་རྗེ་སྒོམ་རན་གདའ། །



100
ང་ནི་བོད་ཡིན།
-
-
：
，
དཔོན་པོ་རྣམས་ཀྱིས་དཔོན་ཉམས་ངོམ་རན་འདུག །
སྔགས་འཆང་རྣམས་ཀྱིས་སྔགས་མཐུ་བོར་ རན་གདའ།།
ཕྱུག་པོ་ རྣམས་ཀྱིས་དཔལ་འབྱོར་ངོམ་རན་འདུག །
སྤྲུལ་སྐུ་རྣམས་ཀྱིས་ཕྱག་རྗེས་འཇོག་རན་གདའ། །
གཏེར་སྟོན་རྣམས་ཀྱིས་ཕུར་ཤུགས་ངོམ་རན་འདུག །
བཀའ་བློན་རྣམས་ཀྱིས་བཀའ་སློབ་གནང་རན་གདའ། །
སྤྱི་འཐུས་རྣམས་ཀྱིས་སྤྱི་སེམས་ངོམ་རན་འདུག །
ལས་བྱེད་རྣམས་ཀྱིས་གྲུབ་འབྲས་སྟོན་ རན་གདའ། །
སྲུང་མ་རྣམས་ཀྱིས་བོད་ཡུལ་སྲུང་རན་འདུག །
ཆོས་སྐྱོང་རྣམས་ཀྱིས་བསྟན་པ་སྐྱོང་ རན་གདའ།།
ཡི་དམ་རྣམས་ཀྱིས་དམ་ཆོས་འཛིན་རན་འདུག །
གཞི་བདག་ རྣམས་ཀྱིས་ལྷ་དམག་སྐུལ་རན་གདའ།།
མོ་པ་རྣམས་ཀྱིས་མོ་ལུང་གསུང་ རན་འདུག །
པྲ་པ་རྣམས་ཀྱིས་མེ་ལོང་གཟིགས་རན་གདའ། །
མངོན་ཤེས་ལྡན་ཚོས་མངོན་ཤེས་ཤོད་རན་འདུག །
མཐུ་བོ་ཆེ་ཚོས་མཐུ་རྟགས་སྟོན་ རན་གདའ།།



དཀའ་སྡུག་མྱངས་ཚུལ་དང་རེ་འདུན།
101
101
བོད་མི་ཡོངས་ཀྱིས་སྒེར་གྱི་ཁེ་ཕན་དག །
བློས་གཏོང་ཕོད་པའི་སྤྱི་སེམས་ཟླ་གསར་ཞིག །
གངས་ལྗོངས་རི་བོའི་སྤོ་ནས་ཤར་གྱུར་ཚེ། །
ཀླ་ཀློའི་སྨག་རུམ་འཇོམས་ལ་ཐེ་ཚོམ་བྲལ། །
ཡང་གཞིས་ལུས་ན་གཞོན་འགས་ནི་འདི་ལྟར་ཡང་བསམ་ཞིང་ཡོད།
སེམས་ཀྱི་མེ་ཤུགས་འཕུར་མདའ།།
ཟླ་བའི་སྟེང་དུ་བརྫངས་ཀྱང༌། །
ལུས་ལ་བསིལ་ཟེར་ཐོབ་པའི།།
རེ་བ་གཏིང་ནས་བྲལ་སོང་། །
མིག་གི་ཀན་གསལ་རྒྱང་ཤེལ། །
ལྷུན་པོའི་རྩེ་རུ་བཙུགས་ཀྱང་། །
ཡིད་གཅུགས་སྙིང་གི་འདབ་བརྒྱའི། །
མཛེས་སྡུག་མཐོང་རྒྱུ་མི་འདུག །
རྣ་བའི་སྒྲ་འཛིན་འཁོར་ལོ། །
ནམ་མཁའི་དབྱིངས་སུ་བཏགས་ཀྱང་། །
གསུང་སྙན་འཇོལ་མོའི་སྒྲ་དབྱངས། །



102
ང་ནི་བོད་ཡིན།
ཐོས་པའི་རེ་བ་མི་འདུག །
སྣ་ཡི་དར་ཆེན་གྲུ་གཟིངས། །
རྒྱ་མཚོའི་ཀློང་ད་མངགས་ཀྱང་། །
ལུས་ཀྱི་དྲི་བསུང་ངད་པ།།
བསྣམ་རྒྱའི་སྐལ་བ་བྲལ་འདུག །
ལྕེ་ཡི་གློག་འཕྲིན་དྲ་རྒྱ། །
གླིང་བཞི་བསྐོར་ནས་བཏང་ཡང་། །
མང ར་བ་སྦྲང་རྩིའི་རོ་བཅུད། །
མྱོང་བའི་བསོད་ནམས་མི་འདུག །
ལུས་ཀྱི་འཕྲུལ་འདེགས་གནམ་གྲུ། །
གངས་རིའི་ལྗོངས་སུ་འཕུར་ཡང་། །
འཇམ་མཉེན་ རེག་བྱའི་ཚོར་བ། །
ནམ་ཡང་ཐོབ་པ་མི་འདུག །
ལས་ཀྱི་རླུང་སྐྱེད་དར་ལྕོག །
སྲིད་གསུམ་རྩེ་ལ་བཙུགས་ཀྱང་། །



དཀའ་སྡུག་མྱངས་ཚུལ་དང་རེ་འདུན།
103
སྲིད་པའི་མེ་འོབས་ཆེ་བས། །
གསོན་པའི་རེ་བ་མི་འདག །



རྒྱ་གར་བཀྲིན་ཆེ་ཚུལ།
དེ་ལས་ལྡོག་ཏེ་ང་རྒྱ་ནག་གིས་དྲག་པོའི་དཔུང་འཇུག་གི་ལམ་ནས་
བཙན་བཟུང་བྱས་པའི་རྗེས་སུ་སྤྱིར་འཛམ་གླིང་གི་ཡུལ་གྲུ་དུ་མའི་སྲིད་
གཞུང་དང་ལྷག་པར་མང་ཚོགས་ཀྱི་ངོས་ནས་རྒྱ་ནག་གཞུང་ལ་ངོ་རྒོལ་
དང་། བོད་མིར་གདུང་སེམས་མཉམ་བསྐྱེད་ཀྱི་ རོགས་སྐྱོར་བྱས་པ་
བྱུང་ཡོད་ཀྱང་། ས་སྦྲེལ་ཁྱིམ་མཚེས་རྒྱལ་ཁབ་ཀྱི་ནང་ནས་དངོས་སུ་
རྒྱ་ནག་གིས་གནོན་ཤུགས་བྱས་མིན་ལ་མ་ལྟོས་པར་བོད་མི་སྐྱབས་
བརྩོལ་བ་ ཚོ་ལ་ཁ་ཚ་དགོས་ཐུག་གི་རོགས་སྐྱོར་བྱེད་མཁན་ནི་རྒྱ་གར་
དང༌། བལ་ཡུལ། འབྲུག་ཡུལ། འབྲས་ལྗོངས་བཅས་བཞི་ལས་བྱུང་
མེད། ལོ་རྒྱུས་ནང་གི་གོད་ཆག་ཆེ་ཤོས་དང་། ཛ་དྲག་གཉན་འཕྲང་ཆེ་
བའི་དུས་སྐབས་དེར་བོད་མིའི་དཀའ་ངལ་ཚོར་ཏེ་གདང་སེམས་
མཉམ་བསྐྱེད་ཀྱིས་རོགས་སྐྱོར་རམ་འདེགས་བྱས་པར་བཀྲིན་ཤིན་ཏུ་
ཆེན་པོ་ཡིན།
བལ་ཡུལ་ལ་མཚོན་ན། བརྒྱ་ཕྲག་བདུན་པའི་ནང་དུ་ཆོས་རྒྱལ་སྲོང་
བཙན་གྱིས་བལ་བཟའ་ཁྲི་བཙུན་ཁབ་ཏུ་བཞེས་པ་ནས་བཟུང་སྟེ་བོད་



106
ང་ནི་བོད་ཡིན།
བལ་གཉིས་ཀྱི་དབར་ལ་ཆོས་དང་ རིག་གཞུང་དཔལ་འབྱོར་ལ་སོགས་
པའི་འབྲེལ་བ་དམ་ཟབ་བྱང་མྱོང་ཡོད། བར་ལ་མ་ཞིག་ནས་རྒྱ་ནག་གི་
གནོན་ཤུགས་འོག་ཏུ་ཚུད་དེ་བོད་མི་སྐྱབས་བཅོལ་དུ་ཡོང་མཁན་
འགའ་ཞིག་འཛིན་བཟུང་གིས་རྒྱ་ནག་གཞུང་ལ་རྩིས་སྤྲོད་བྱས་པ་དང་།
ཉེ་བའི་ཆར་བལ་ཡུལ་བོད་གཞུང་དོན་གཅོད་ཁང་དང་། བོད་མིའི་
བདེ་དོན་ལས་ཁངས་སམ་སྣེ་ལེན་ཁང་གཉིས་ཁྲིམས་མཐུན་དེབ་
བསྐྱེལ་མ་ཞེས་པར་བསྙད་དེ་སྒོ་རྒྱབ་པ། དེ་བཞིན་ཆབ་སྲིད་ཀྱི་ལས་
འགལ་ལྟ་ཞོག་སྐབས་རེ་བོད་ཀྱི་ལོ་གསར་དང་། ༧རྒྱལ་བའི་འཁྲུངས་
སྐར་དུས་དྲན་ཡང་སྲུང་བརྩི་ཞུ་ རུ་མ་བཅུག་པའི་བཀག་རྒྱ་བྱས་དང་
བྱེད་མུས་ཡིན་པ་རྣམས་ཕུད་དེ་གཞན་བོད་མི་བཙན་བྱོལ་བ་ཁྲི་ཚོ་
བརྒལ་བའི་འཚོ་ཐབས་ལ་མཐུན་འགྱུར་གང་ཐུབ་གནང་ཡོད་པས་
བཀྲིན་ཆེན་པོ་ཡིན།
འབྲས་ལྗོངས་ནི་དེ་སྔ་ཆོས་རྒྱལ་ན་རིམ་གྱིས་སྲིད་དབང་བསྒྱུར་བའི་རྒྱ་
གར་སྲུང་སྐྱོབ་འོག་ཏུ་གནས་པའི་རྒྱལ་ཕྲན་ཆུང་ངུ་ཞིག་ཆགས་ཏེ་
གནས་ཀྱང་། ཡུལ་དུས་འགྱུར་བའི་རྐྱེན་པས་ ༡༩༧༦ ལོར་རྒྱ་གར་གྱི་
མངའ་ཁོངས་སུ་འཛུལ་བས་ད་ཆ་རྒྱ་གར་གྱི་མངའ་སྡེ་ཞིག་ཡིན།
བོད་མི་བཙན་བྱོལ་དུ་ཡོང་བའི་སྐབས་སུ་འབྲས་ལྗོངས་ཀྱི་རྒྱལ་
འབངས་གཉིས་ཀས་བོད་མིར་རོགས་སྐྱོར་ལྷག་བསམ་རྣམ་དག་གནང་
ཡོད་པས་བཀྲིན་ཆེན་པོ་ཡིན།



རྒྱ་གར་བཀྲིན་ཆེ་ཚུལ།
107
འབྲུག་ཡུལ་གྱི་ནང་དུ་ད་ལྟའི་ཆོས་རྒྱལ་འཇིགས་མེད་སེང་གེ་དབང་
ཕྱུག་གི་ཡབ་རྒྱལ་པོ་འཇིགས་མེད་རྡོ་རྗེ་དབང་ཕྱུག་སྐུ་གཤེགས་པའི་
རྗེས་སུ་ཨ་ཤེ་དབྱངས་སྐྱིད་ལགས་ལ་སོགས་པའི་སྐོར་ལ་དོན་རྐྱེན་
ཞིག་ལྷགས་ཏེ་སྐབས་དེའི་བོད་བཙན་བྱོལ་གཞུང་གི་སྐུ་ཚབ་དོན་གཅོད་
སྐུ་ངོ་ཀླུ་ལྡིང་གི་གཙོས་པའི་བོད་རིགས་འགའ་ཞིག་འཛིན་བཟུང་བཙོན་
འཇུག་བྱས་པ་དང་། འབྲུག་གཞུང་གིས་འབྲུག་ཡུལ་ནང་ཡོད་པའི་བོད་
མི་བཙན་བྱོལ་བ་བཞི་སྟོང་ལྷག་ཡོད་པ་རྣམས་ལ་འབྲུག་པའི་ཆབ་
འབངས་བྱས་ན་ལས་དེ་མིན་བོད་དུ་ཕྱིར་སློག་བྱ་རྒྱུའི་ཐག་གཅོད་
གནང་བ་ལ་བརྟེན་ནས་བཀའ་ཁྱབ་ལྟར་འབྲུག་པའི་ཆབ་འབངས་སུ་
འཛུལ་ཞུགས་བྱེད་མཁན་གྱི་བོད་མི་རྣམས་ཕུད་པའི་དེ་བྱིངས་བོད་མི་
ཉིས་སྟོང་བརྒལ་བ་ཞིག་རྒྱ་གར་གཞུང་གིས་ རྩིས་བླངས་ཏེ་བརྒྱ་ལྷག་
ཙམ་ཞིག་མོན་གྷོ་ཌི་དང་ཀོ་ལི་གྷལ་རོ་ཀོར་གཞིས་ཆགས་བཅས་སུ་
གཏོང་གནང་མཛད་པ་དང་། དེ་བྱིངས་རྣམས་ལ་བདེ་སྐྱིད་གླིང་གཞིས་
ཆགས་གསར་འཛུགས་གནང་དགོས་པ་བྱང་ཡོད་པ་འདིས་དེ་མིན་
བཀྲིན་ཆེན་པོ་ཡིན། །
གོང་གསལ་ཁྱིམ་མཚེས་རྒྱལ་ཁབ་ཁག་གི་ནང་ནས་བོད་མི་སྐྱབས་
བརྩོལ་བ་ ཚོར་དཀའ་ངལ་ཆེ་བའི་སྐབས་སུ་སྙིང་ཐག་པ་ནས་རོགས་
སྐྱོར་བྱེད་མཁན་དེ་རྒྱ་གར་གཞུང་དང་མི་མང་ཁོ་ན་ཡིན། ཐོག་མར་
༩༧རྒྱལ་བ་རིན་པོ་ཆེས་གཙོས་པའི་བོད་མི་ཁྲི་བརྒྱད་ཡས་མས་ཞིག་ལ་



108
ང་ནི་བོད་ཡིན།
རྒྱ་གར་ནང་དུ་སྡོད་ཆོག་པའི་ཆོག་མཆན་གནང་པ་མ་ཟད། གཞུང་
འབྲེལ་ངོས་ལེན་བྱས་མིན་ལ་མ་ལྟོས་པར་༧རྒྱལ་བ་རིན་པོ་ཆེས་དབུ་
ཁྲིད་འོག་ཏུ་བཙན་བྱོལ་བོད་གཞུང་དངོས་སུ་ཚུགས་བཅུག་ཡོད།
སྐབས་དེ་དུས་རྒྱ་གར་ རང་ཉིད་དབྱིན་ཇིའི་དབང་བསྒྱུར་འོག་ནས་ རང་
བཙན་ཐོབ་སྟེ་དུས་ཡུན་ལོ་བཅུ་གཉིས་ཙམ་ལས་ཕྱིན་མེད་པ་དང་།
འཛམ་གླིང་ནང་དུ་མི་འབོར་ཆེ་ཤོས་ཀྱི་རྒྱལ་ཁབ་ཨང་གཉིས་པ་དེ་
ཡིན་པ། ཆབ་འབངས་ས་ཡ་མང་པོའི་འཚོ་བའི་གནས་སྟངས་དེ་རིང་
གང་ཟ་དང་སང་ཉིན་གང་འཐུང་ལྟ་བུའི་གནས་འབབ་ཞན་པོ་ཡོད་
བཞིན་དུ་བོད་ཕྲུག་སློབ་ལོ་སོན་པ་སྟོང་ཕྲག་དུ་མར་ཤེས་ཡོན་སློབ་སྦྱོང་
གི་གོ་སྐབས་སྤྲོད་ཕྱིར་མ་སུ་རི་དང་། རྡོ་རྗེ་གླིང་། ཀ་ལོན་སྦུག ཤིམ་
ལ། ཌ་ལ་ཧོསི། མོན་ཊ་ཨ་བུ། པརྩ་མཧ་རི། བཅས་དབུས་གཏན་
འཇགས་སློབ་གྲྭ་བདུན་དང་བོད་ཁྱིམ་གཉིས་བཅས་ རིམ་བཞིན་གསར་
འཛུགས་གནང༌།
རང་ལོ་ཉི་ཤུ་ནས་སུམ་ཅུ་བར་གྱི་ཕོ་གཞོན་འགའ་ཞིག་ལ་བཟོ་རིག་
ལག་རྩལ་སྣ་ཚོགས་ཀྱི་སྦྱོང་བདར་སྤྲད། དེ་བྱིངས་དར་མ་རྣམས་ལ་
ཌེ་ཌུན་དྭང་སློབ་དམག་སྒར་གསར་འཛུགས་ཀྱིས་དྲག་པོའི་སྦྱོང་བདར་
མུ་མཐུད་སྤྲད། དེ་མིན་བོད་མི་བྱིངས་རྣམས་ལ་ཐོག་མར་རྒྱ་གར་བྱང་
ཕྱོགས་སུ་ལམ་བཟོའི་ལས་ཀ་དང་། དེ་རྗེས་ལྷོ་ཕྱོགས་ཀྱི་གཙོས་པའི་
ས་གནས་ཁག་མང་པོར་ས་ཞིང་འདེབས་ལས་ལ་སོགས་པའི་གཞིས་



རྒྱ་གར་བཀྲིན་ཆེ་ཚུལ།
109
ཆགས་ཀྱི་མཐུན་འགྱུར་ རོགས་རམ་གནང་ཡོད། སྐབས་དེ་དུས་རྒྱ་
གྲམ་དམར་པོ་ལ་སོགས་པའི་ཕྱི་རྒྱལ་རོགས་ཚོགས་ཁག་དང་།
བྱམས་སྙིང་ཅན་གྱི་སྐྱེ་བོ་སྒེར། དེ་བཞིན་ཨ་རི་ལ་སོགས་པའི་ནུབ་
ཕྱོགས་ཡུལ་གྲུ་འགའ་ཞིག་གིས་སྣུམ་དང་། གྲོ་ཆག འོ་མ། སྨན།
གྱོན་ཆས་རྙིང་པ་ལ་སོགས་པའི་སྐྱོབ་གསོའི་རོགས་རམ་ཕྲན་བུ་གནང་
ཡོད་པ་ལས་དེ་མིན་གཏན་འཇགས་སློབ་གྲྭ་ཁག་གི་ཟས་གོས་གནས་
མལ་ལ་སོགས་པའི་མཐུན་འགྱུར་ཡོངས་རྫོགས་རྒྱ་གར་དབུས་གཞུང་
གིས་སྦྱར་ཡོད།
གཞན་ཡང་རྒྱ་གར་གཞུང་གིས་ཕྱི་ལྟར་དུ་སྣང་ཚུལ་ལ་སྲིད་དོན་དང་།
རྒྱལ་འབྲེལ་ཐབས་བྱུས་ཀྱི་ཆ་ནས་བོད་དོན་ཐོག་བཀའ་མོལ་ཇི་འདྲ་
གནང་རུང་མ་གནང་རུང༌། ནང་ལྟར་དུ་དངོས་པོའི་གནས་ཚུལ་ལ་
༧རྒྱལ་བ་རིན་པོ་ཆེར་བོད་རྒྱལ་ཁབ་ཀྱི་དབུ་ཁྲིད་ཡིན་པའི་ཆེ་མཐོང་
དང༌། གས་ཞབས། སྐུ་ཕྱྭའི་སྲུང་སྐྱོབ་བཅས་གང་ཐད་ནས་བོད་མི་
མང་གི་བློ་ཁ་ཚིམས་པ་གནང་ཡོད། དེ་བཞིན་སྲིད་དོན་གྱི་ཆ་ནས་
བཙན་བྱོལ་བོད་གཞུང་དེ་ཁྲིམས་མཐུན་ཡིན་པའི་ངོས་ལེན་གནང་མེད་
ཀྱང་དངོས་སུ་ལག་བསྟར་གྱི་ཐད་ལ་བཙན་བྱོལ་བོད་གཞུང་ངོས་ལེན་
བྱས་པ་དང་ཁྱད་པར་མེད་པར་འཛིན་སྐྱོང་མུ་མཐུད་གནང་དུ་འཇུག་
བཞིན་པས་མ་ཚད། གྲོས་ཚོགས་དང་། འཛིན་སྐྱོང་། ཁྲིམས་ཞིབ་
བཅས་མང་གཙོའི་ཆ་ལག་ཡོངས་སུ་ཚང་བའི་གཞུང་ཞིག་བཙུགས་ཏེ་



110
110 ང་ནི་བོད་ཡིན།
བྱ་སྒོ་རྣམ་གཞག་སྤེལ་ཀྱང་དེ་ལྟར་བྱེད་མི་ཆོག་པའི་བཀའ་མོལ་ ཚིག་
ཟུར་ཙམ་ཡང་གནང་མྱོང་མེད།
༧གོང་ས་མཆོག་གིས་གཙོས་པའི་བོད་མི་སྐྱབས་བཅོལ་བ་ཚང་མར་
རྒྱལ་ཁབ་ཀྱི་ཆབ་འབངས་ནང་བཞིན་རྒྱ་གར་རྒྱལ་ཡོངས་དང༌། ལྷག་
པར་ཕྱི་རྒྱལ་ཡུལ་གྲུ་ཁག་ཏུ་འགོག་རྐྱེན་སྤུ་ཙམ་མེད་པར་ཕེབས་སྐྱོད་
ཆོག་པའི་ རང་དབང་གནང་ཡོད། མི་ལོ་ལྔ་བཅུ་ལྷག་ཕྱིན་པའི་རྗེས་
སུའང་ལོ་ལྟར་བོད་མི་བཙན་བྱོལ་བ་ཆིག་སྟོང་ལྔ་བརྒྱ་ནས་སུམ་སྟོང་
བར་བལ་ཡུལ་བརྒྱུད་དེ་རྒྱ་གར་དུ་ཡོང་བཞིན་པ་ཚོར་ཡང་བཀག་
འགོག་རྩ་བ་ནས་མེད་པར་ རང་དབང་གིས་འགྲོ་སྡོད་ཆོག་པའི་ཐོབ་
ཐང་གནང་ཡོད།
དེང་གི་ཆར་རྒྱ་བལ་འབྲུག་གསུམ་གྱི་ནང་དུ་བོད་པའི་སློབ་ཕྲུག་གྲངས་་
༢༩༧༨༦༥ ཡོད་པའི་སློབ་གྲྭ་གྲངས་་ ༨༥་དང༌། གྲྭ་བཙུན་གྲངས་
༢Ocoo ལས་མང་བའི་རིས་མེད་དགོན་སྡེ་གྲངས་་༢༠༠ ལྷག་ཙམ་
དང་། དེ་བཞིན་སྨན་རྩིས་དང་། ལོ་རྒྱུས་རིག་པ། བཟོ་རིག་པ། སྒྲ་
རིག་པ། ཚན་ཉིད་རིག་པ། གཞན་ཡང་བོད་ཀྱི་ཆེས་མཐོའི་སློབ་
གཉེར་ཁང་སོགས་བཙན་བྱོལ་གྱི་ནང་དུ་བོད་ཀྱི་སྐད་ཡིག་དང་རིག་
གཞུང་གི་བསྟི་གནས་༣༠༠ ལྷག་ཙམ་ཞིག་གསར་འཛུགས་དང་། སྐྱུར་
གསོ་གནང་ཐུབ་པ་བྱུང་ཡོད། ལྷག་པར་ད་ཕྱི་ལོ་༡༩༨༩ ལོར་༧གོང་ས་
མཆོག་ལ་ནོ་བེལ་ཞི་བདེའི་གཟེངས་རྟགས་ཕུལ་བ་ནས་བཟུང་སྟེ་ཕྱི་



རྒྱ་གར་བཀྲིན་ཆེ་ཚུལ།
111
རྒྱལ་ཡུལ་གྲུ་ཁག་ཏུ་བོད་ཀྱི་ནང་ཆོས་ཀྱི་བསྟི་གནས་གྲངས་༧O° ལྷག་
ཙམ་ཁྱབ་འཕེལ་དུ་ཕྱིན་ཡོད་ལ། ད་དུང་ཡང་ཁྱབ་འཕེལ་དུ་འགྲོ་དང་
འགྲོ་བཞིན་པ་རེད། དེས་ན་སྤྱི་སྙོམས་ཀྱི་ཆ་ནས་གཟིགས་ན་བོད་ཀྱི་
ཆོས་དང་། རིག་གཞུང་། སྐད་ཡིག ལེགས་བྱང་དང་བཅས་པ་འཛིན་
སྐྱོང་སྤེལ་གསུམ་གྱི་ཐད་ལ་བོད་མི་བཙན་བྱོལ་བའི་གྲངས་འབོར་ལ་
གཞིགས་ཏེ་དཔྱད་ན་གྲུབ་འབྲས་ཧ་ཅང་ཆེན་པོ་ཐོན་ཡོད་པ་ནི་དངོས་
ཡོད་ཀྱི་གནས་ཚུལ་རེད། གཏམ་གྱི་དཔེ་ལ། ཐུད་སྣུམ་པ་མར་གྱི་
བཀྲིན་རེད། ཅེས་པ་ལྟར་བཙན་བྱོལ་བོད་མིའི་གནས་བབ་དེ་འཛམ་
གླིང་འདིའི་ནང་དུ་བཙན་བྱོལ་བ་འདྲ་འདྲའི་ནང་ནས་མི་འདྲ་བ་ཞིག་
ཡོད་པ་དེ་གནས་ཚང་རྒྱ་གར་གཞུང་དང་མི་མང་གི་བཀྲིན་ལ་བརྟེན་
ནས་བྱུང་བ་ཡིན་པས་བོད་ཀྱི་མི་རབས་ནས་མི་རབས་བརྒྱུད་དེ་རྒྱ་
གར་གཞུང་དང་མི་མང་གི་བཀྲིན་དེ་ནམ་ཡང་བརྗེད་ཐབས་མེད།
འདིར་སྨྲས་པ།
ལུམ་བི་ནི་ རུ་གང་ཞིག་སྐུ་བལྟམས་ཏེ། །
རྡོ་རྗེ་གདན་དུ་ཐོ་རངས་རྫོགས་སངས་རྒྱས། །
ཝ་ར་ཎ་སིར་བདེན་བཞི་སྟོན་མཛད་པའི། །
ཤཱཀྱའི་སྲས་པོ་རྟ་ལྗང་དབང་པོས་གཙོས། །



112
ང་ནི་བོད་ཡིན།
ཀླུ་སྒྲུབ་ཐོགས་མེད་ཕྱོགས་གླང་ཆོས་གྲགས་དང་། །
ཨརྱ་དེ་བའི་ཞབས་དང་དབྱིག་གཉེན་ཞབས། །
འཛམ་གླིང་མཛེས་པའི་རྒྱན་དྲུག་མཆོག་གཉིས་ཀྱིས། །
སྤྲོས་པའི་ཆོས་ཀྱི་འོད་ཟེ ར་སྒོ་བརྒྱ་དང་། །
ཞི་བ་འཚོ་དང་པདྨ་སམ་བྷ་བ། །
ཀ་མལ་ཤིལ་དང་ཇོ་བོ་ཨ་ཏི་ཤ །
མཁས་གྲུབ་རྒྱུ་སྐར་ཚོགས་ཀྱིས་བྱིན་ རླབས་པའི། །
འཕགས་པའི་ཡུལ་དེ་བོད་མིར་བཀྲིན་ཆེ། །
རི་བོ་ཧི་མ་ལ་ཡའི་ཅོད་པཎ་མཛེས། །
ཅན་དན་ནགས་ཀྱི་ན་བཟའ་ལུས་ལ་བསྣམས། །
གངགའི་རྒྱན་གྱི་སྐེད་རགས་རབ་བཅིངས་པའི།།
འཕགས་པའི་ཡུལ་དེ་འདྲེན་བྱེད་དཔལ་དུ་ཤར། །
རྒྱ་གར་རྒྱ་མཚོས་ཞིབས་ཀྱི་སོར་མོ་འཁྲུས། །
འབིགས་བྱེད་རི་བོས་ལུས་ཀྱི་སྨད་གཡོག་བྱས། །
མ་ལའི་རླུང་གི་དྲི་བཟང་ཡོངས་ཁྱབ་པའི། །
འཕགས་པའི་ཡུལ་དེས་ཡིད་ཀྱི་དབང་པོ་འཕྲོག །



རྒྱ་གར་བཀྲིན་ཆེ་ཚུལ།
113
113
རྒྱལ་དར་འཇའ་ཚོན་གསུམ་གྱི་ཉི་འོག་ཏུ། །
སྣ་ཚོགས་མི་རིགས་བཞད་པའི་དགའ་ཚལ་བཀྲ །
སྣ་མང་སྐད་རིགས་སྤྱོད་པའི་མང་ཚོགས་ཀྱི། །
ཆིག་སྒྲིལ་གོང་བུའི་ནུས་པར་ཡིད་རངས་སྐྱེས། །
བརྒྱ་བྱིན་ ཚངས་པ་དབང་ཕྱུག་ཁྱབ་འཇུག་དང༌། །
དབྱངས་ཅན་ཨུ་མ་པ ར་བ་ཏི་ལ་སོགས། །
ལྷ་དང་ལྷ་མོ་གནས་པའི་ཡུལ་ལྗོངས་ཀྱི། །
བཀོད་པ་སུམ་རྩེན་གནས་ལ་འགྲན་དེ་མཚར། །
རིག་བྱེད་གླུ་རུ་གྱུར་བའི་དྲང་སྲོང་གིས། །
སྲོལ་རྒྱན་སྒྲ་སྙན་དཀྲོལ་བའི་སྡིངས་ཆའི་སྟེང་། །
དེང་རབས་དབྱར་རྔ་སྒྲོགས་པའི་གར་སྟབས་ཀྱི། །
ཟློས་གར་ལམ་ནས་ཆབ་འབངས་སྐྱོང་དེ་མཛེས། །
ཆོས་འདོད་རེ་བ་སྐོང་བའི་དཔགས་བསམ་ཤིང་། །
ནོར་འདོད་འོ་མའི་གཏེར་ཆེན་འདོད་འཇོའི་བ། །
མཁས་འདོད་ རིག་པའི་འབྱུང་གནས་དབྱངས་ཅན་ལྷའི། །
རྒྱུད་མངས་རྟག་ཏུ་སྒྲོག་པའི་ཡུལ་དེ་མཛེས། །



114
ང་ནི་བོད་ཡིན།
དེ་ལྟར་ཡང་། གཏམ་གྱི་དཔེ་ལ། མི་ཡུལ་སྐྱིད་ཀྱང་སྒྱུ་མའི་ཕོ་བྲང་།
རང་ཡུལ་སྡུག་ཀྱང་ལྟོ་གོས་འགྲིགས་ས། ཟེར་བ་ལྟར་བྱེས་སུ་འབྱོར་
བའི་བོད་མི་ཚོས་བཏང་པའི་ཞབས་གཞས་སྐྱིད་པའི་བོད་ལྗོངས་དྲན་
གླུ་ཟེར་བ་དེ་གསན་པར་ཞུ།
རྒྱ་གར་བྱེ་ཐང་འགྲིམས་དུས། །
བོད་ཀྱི་རྩྭ་ཐང་དྲན་བྱུང་། །
གླང་ཆེན་ཁྱུ་ཚོགས་མཐོང་དུས། །
འབྲོང་གི་གཡང་ཆགས་དྲན་བྱུང་། །
བ་ཡི་མཆོད་སྦྱིན་བྱེད་དུས། །
གཡག་གི་རྭ་རྩལ་དྲན་བྱུང་། །
མ་ཧེས་སྣ་གཉེར་བྱེད་དུས། །
འབྲི་ཡི་འོ་མ་དྲན་བྱུང༌། །
ཞི་བདེའི་རྒྱ་མཚོ་མཐོང་དུས། །
མ་ཕམ་གཡུ་མཚོ་དྲན་བྱུང་། །
ཀུ་ཏུབ་མི་ནར་1? མཐོང་དུས། །
12 རྒྱ་གར་གྱི་རྒྱལ་ས་ལྡི་ལིར་ཡོད་པའི་ཁ་ཆེའི་རྡོ་རིང་ཀ་ཏབ། ཨུ་དིན། ཨེ་བང་ཡི་སྐབས་
སུ་བཞེངས་པ་ཞིག་།



རྒྱ་གར་བཀྲིན་ཆེ་ཚུལ།
115
ལྷ་སའི་རྡོ་རིང་དྲན་བྱུང༌།།
ཆུ་མོ་གང ག་མཐོང་དུས། །
ཁ་འབབ་རྣམ་བཞི་དྲན་བྱུང་། །
རི་བོ་འབིགས་བྱེད་མཐོང་དུས། །
ཨ་མྱེས་རྨ་ཆེན་དྲན་བྱུང་། །
མི་ཡུལ་ལུང་པ་འགྲིམས་དུས། །
ཆོལ་གསུམ་སྤུན་ཟླ་དྲན་བྱུང་། །
ལྐུགས་པའི་ལག་བརྡ་བྱེད་དུས། །
རང་གི་ཕ་སྐད་དྲན་བྱུང་། །
བ་ཚྭའི་ཆུ་ལ་སྤྱོད་དུས། །
ཡན་ལག་བརྒྱད་ལྡན་དྲན་བྱུང༌། །
འབྲས་དང་ལྡ་ལི་ཟ་དུས། །
རྩམ་པའི་རོ་བཅུད་དྲན་བྱུང་། །
ཞེས་དང་། ཡང་འགའ་ཞིག་གིས་འདི་འདྲ་ཡང་ཟེར་གྱིན་གདའ།



116
ང་ནི་བོད་ཡིན།
རྒྱ་ནག་ལྟ་བ་ནག་ལ། །
རྒྱ་གར་གོས་སེམས་དཀར་བ།།
ཨ་རི་ཨ་གསར་ཆེ་ལ། །
ཨི་ རག་ རག་ལ་བསྒྱུར་སོང་། །
རྒྱ་ནག་ནགས་ཀྱི་སྟག་མོས། །
བོད་ལུག་ཟོས་པས་མ་ཚད། །
བལ་ཡུལ་བལ་ལས་འཇམ་པ། །
རྩ་ལས་རྩུབ་པ་བཟོས་སོང་། །
བོད་ལྗོངས་སྐྱིད་པའི་ཕ་ཡུལ།།
བྲལ་འདོད་སེམས་ལ་མེད་ཀྱང་། །
ཨ་ཞིང་སྐུ་དབང་བཙན་པོས། །
མི་ཡུལ་འགྲིམས་དགོས་བཟོས་སོང་། །
ལྷ་ས་ལྷ་ཡི་ཡུལ་དུ། །
འདྲེ་ཡི་གར་འཆམ་རྒྱག་པ།།
ཨ་ཞང་སླེབས་ནས་མ་གཏོགས། །
སྣ་བས་ཐོས་ཀྱང་མ་མྱོང་། །



རྒྱ་གར་བཀྲིན་ཆེ་ཚུལ།
117
—-
འདོད་པ་སྐྱིད་ཆུ་སྔོན་མོའི།།
ཆུ་ལ་སྤྱོད་སྐལ་མེད་པར། །
མི་འདོད་མི་སི་སི་པིས།།
སྐོམ་པ་སེལ་དགོས་བྱུང་སོང་། །
དྲན་ད་རང་ཡུལ་དྲན་བྱང་། །
རང་ཡུལ་གཡག་ཤ་དྲན་བྱུང་། །
ཨ་རིའི་བྷར་གྷར་ཟ་དགོས། །
ཚེ་སྔོན་ལས་ལ་བསྐོས་སོང་། །
བསམ་ད་རང་ཡུལ་བསམས་བྱུང་།།
རང་ཡུལ་རྩམ་པ་བསམས་བྱུང་། །
མི་ཡུལ་རྩ་ལྗང་ཟ་དགོས། །
སུ་ཡིས་བཟོས་པ་ཡིན་འགྲོ། །
ཤར་ནུབ་གཉིས་ཀྱི་བར་ལ།།
རྒྱ་མཚོས་འབྲེལ་ཐག་བཅད་འདུག །
ཤར་གྱི་རྟ་ལྗང་དབང་པོ། །
ཟམ་པ་ཡིན་ན་དགའ་བ། ། ཞེས་ཀྱང་ཟེར་རོ།



118
118
ང་ནི་བོད་ཡིན།
བོད་མི་སྐྱབས་བཅོལ་བ་རྣམས་རྒྱ་བལ་འབྲུག་གསུམ་གྱིས་གཙོས་པའི་
ཕྱི་རྒྱལ་ཡུལ་གྲུ་ཁག་ཏུ་འབྱོར་རྗེས་རྒྱལ་ཁབ་དེ་དག་ལའང་རྐྱེན་ངན་
གྲོགས་ཤར་གྱི་དཔེ་ལྟར་ཕན་ཐོགས་ཤགས་ཆེ་བྱུང་ཡོད་པ་མངོན་
གསལ་ཡིན། དཔེར་ན་རྒྱ་གར་ལ་མཚོན་ན། སྔ་མོ་ནང་པ་སངས་
རྒྱས་པའི་ཆོས་ཀྱི་འབྱུང་ཁུངས་ཡིན་ཀྱང་། བར་སྐབས་ཤིག་ནས་ནང་
པའི་ རིག་གཞུང་ལ་ཉམས་ཆག་ཧ་ཅང་ཆེན་པོ་བྱུང་སྟེ་ཧ་ལམ་འཇའ་
ཡལ་ལ་ཉེ་བའི་སྐབས་དེར་༧རྒྱལ་བ་རིན་པོ་ཆེས་གཙོས་པའི་བོད་མི་
སྐྱབས་བཅོལ་བ་སླེབས་པར་བརྟེན། ནང་པའི་ རིག་གཞུང་སླར་གསོའི་
ཐོག་ལ་ཞབས་འདེགས་ རིན་ཐང་གིས་དཔོག་མི་ ཐུབ་པ་ཞུས་ཡོད།
དཔེར་ན། ཝཱ་ར་ཎ་སི་བོད་ཀྱི་ཆེས་མཐོའི་སློབ་གཉེར་ཁང་གཅིག་པུར་
མཚོན་ནའང་ད་བར་དུ་བོད་ཀྱི་ཆོས་རིག་དང་འབྲེལ་བའི་ཕྱག་དཔེ་
གྲངས་ ༡༤༩ དཔར་བསྐྲུན་གནང་ཡོད་པ་དང༌། དེ་དག་གི་ནང་ནས་
མངོན་པར་རྟོགས་པའི་རྒྱན་གྱི་འགྲེལ་བ་དོན་གསལ་དང་། དབུ་མ་
སྣང་བ་ལ་སོགས་པའི་པོད་གྲངས་༡༤ ནི་བོད་སྐད་ནས་ལེགས་སྦྱར་
གྱི་སྐད་དུ་སྐྱར་གསོ་བྱས་པའི་གྲས་ཡིན། གཞན་ཡང་དེབ་གྲངས་༢༦
ནི་དཔེ་རྒྱུན་དཀོན་རིགས་ཀྱི་མིང་བྱང་གི་འོག་ཏུ་དཔར་བསྐྲུན་ཞུས་
ཡོད། དཔལ་འབྱོར་གྱི་ཆ་ནས་བསམ་ནའང་༧གོང་ས་མཆོག་མཇལ་
བཅར་དང་གསུང་ཆོས་ཞུ་བར་ལོ་ལྟར་ནུབ་ཕྱོགས་དང་ཤར་གླིང་ཡུལ་
གྲུ་ཁག་ནས་ཡུལ་བསྐོར་སྤྲོ་འཆམ་པ་ཁྲི་ཕྲག་དུ་མ་བཞུགས་སྒར་དུ་
འ7



རྒྱ་གར་བཀྲིན་ཆེ་ཚུལ།
I9
119
ཡོང་བཞིན་ཡོད་པ་དེ་དག་གི་གྲོན་དངུལ་གྱིས་རྒྱ་གར་གྱི་དཔལ་འབྱོར་
ལ་ཕན་རླབས་ཆེན་པོ་ཡོད་བཞིན་པ་དང་། ལྷག་པར་དུ་དེ་སྔ་གཇ་
རཏིར་ས་ཡོམ་དང་། ཉེ་བའི་ཆར་མཚོ་རླབས་ཕྱུར་བའི་རྐྱེན་གྱིས་
གོད་ཆག་བྱུང་སྐབས་བོད་མི་ཚོས་ནང་མི་གཅིག་གི་འདུ་ཤེས་བཟུང་སྟེ།
གདང་སེམས་མཉམ་བསྐྱེད་དང༌། དཔལ་འབྱོར་ལ་སོགས་པའི་
མཐུན་འགྱུར་རོགས་སྐྱོར་ཁ་ཡོད་ལག་ཡོད་བྱས་ཡོད། ༧རྒྱལ་བ་ རིན་
པོ་ཆེས་དུས་རྒྱུན་དུ་རྒྱ་གར་དང་བོད་ཀྱི་འབྲེལ་བ་ནི་ཨ་མ་དང་བུ་མོའི་
འབྲེལ་བ་ཞིག་ལ་ངོས་འཛིན་གནང་པ་གཞིར་བཟུང་བུ་མོ་འོག་ས་ཨ་
མའི་ནང་དང༌། ཨ་མ་རྒས་སྐབས་བུ་མོས་གསོ་སྐྱོང་བྱེད་པ་ནི་འཇིག་
རྟེན་ཡ་རབས་ཀྱི་ལུགས་ཤིག་ཡིན་པས་རྒྱ་གར་རྒྱལ་ཁབ་དང་མི་མང་
གཉིས་ཀར་ཕན་ཐོགས་ཤུགས་ཆེ་བྱུང་ཡོད། །
དེ་བཞིན་བལ་ཡུལ་ལ་ཆ་བཞག་ན། བོད་མིས་རུམ་གདན་གྱི་བཟོ་གྲ་
འགོ་བཙུགས་པ་ནས་བཟུང་སྟེ་བལ་ཡུལ་གྱི་དཔལ་འབྱོར་རྒྱ་སྐྱེད་དང་།
ཡུལ་མིར་ལས་ཀ་དང་།ག་ཤེས་ཀྱི་སྦྱོང་བདར་ཐོབ་པ་སོགས་ལ་ནུས་
པ་ལྡན་པའི་ཕན་ཐོགས་ཤུགས་ཆེ་བྱུང་ཡོད་པ་བལ་ཡུལ་གཞུང་གི་ལོ་
འཁོར་རྩིས་ཁྲ་ནས་ཁ་གསལ་གྱི་ཡོད། དེ་བཞིན་ནང་པའི་ཆོས་ཀྱི་
བསླབ་པ་སློབ་གཉེར་གྱི་ཐོག་ལའང་དགོན་སྡེ་བརྒྱ་ཕྲག་ལ་ཉེ་བ་ཕྱག་
བཏབ་སྟེ་བལ་འབྲུག་གཉིས་ཀའི་ནང་དུ་མང་ཚོགས་འབུམ་ཕྲག་དུ་
མར་ཕན་ཐོགས་རླབས་ཆེན་བྱུང་ཡོད་ལ། དེ་ཞོར་དུ་འབྲས་ལྗོངས་



120
120
ང་ནི་བོད་ཡིན།
དང་། ལ་དྭགས། མོན། ག ར་ཤ། ཁ་ན། པི་ཏི། ཟངས་དཀར། དོལ་
པོ། མ་ནང་བཅས་ཧི་མ་ལ་ཡའི་རི་རྒྱུད་ཀྱི་ནང་པ་ཡོངས་རྫོགས་
ལའང་བསླབ་པ་སློབ་གཉེར་དང་ནང་ཆོས་ཁྱབ་སྤེལ་གྱི་ཐད་ལ་ཕན་པ་
ཤུགས་ཆེ་བྱུང་ཡོད།
དེ་བཞིན་ཨ་རིས་གཙོས་པའི་ནུབ་ཕྱོགས་རྒྱལ་ཁབ་ཁག་དང༌། ཐེ་ཝན།
མ་ལེ་ཤི་ཡ། སིང་ག་པུར་བཅས་པར་ རིས་སུ་མ་ཕྱེ་བའི་ཆོས་ཚོགས་
བརྒྱ་ཕྲག་དུ་མ་ཡོད་བཞིན་པ་མ་ཟད། ད་དུང་ཡང་ཆར་རྗེས་ཀྱི་ཤ་མོ་
ལྟར་ཉིན་རེ་བཞིན་མང་དུ་འགྲོ་བཞིན་པ་དང་། ཆོས་ཚོགས་དེ་དག་
གཅིག་གི་ནང་དུའང་ཉུང་མཐར་ཡང་བསླབ་པ་སློབ་གཉེར་བྱེད་མཁན་
གྱི་མི་གྲངས་ཉི་ཤུ་ཙམ་རེ་ཡོད། ཡང་ཆོས་ཉམས་ལེན་མ་བྱས་ཀྱང་
བོད་ཀྱི་ རིག་གཞུང་ལ་དོ་སྣང་དང་ཉམས་ཞིབ། སློབ་སྦྱོང་སོགས་བྱེད་
མཁན་ནི་རྒྱལ་སྤྱིའི་ནང་དུ་གྲངས་ལས་འདས་པ་ཞིག་ཡོད། དེང་
སྐབས་གཙུག་ལག་དང་མཐོ་རིམ་སློབ་གྲྭ་ཁག་གི་ནང་དུ་ནང་ཆོས་དང་།
བོད་ཀྱི་ རིག་གཞུང་གི་ཐོག་ལ་སློབ་སྟོན་བྱས་ཏེ་ རང་གི་མི་ཚེ་བསྐྱེལ་
མཁན་གྱི་མགོ་སེར་བ་དེ་ཚོས་ཐོག་མར་སློབ་སྦྱོང་བྱེད་ས་དེ་གདན་ས་
ཁག་དང་། བོད་ཀྱི་བླ་མ་དགེ་བཤེས་ཚོ་ཡིན། བློ་ཕམ་པ་ཞིག་ལ་དེང་
སང་ཕྱི་རྒྱལ་ད་ཡོད་པའི་ཆོས་ཚོགས་མང་ཆེ་བས་བོད་དོན་གྱི་ཐད་ལ་
ཐེ་བྱས་དང༌། རྒྱབ་གཉེར་དེ་ཙམ་མི་བྱེད་པ་ནི། སྐེ་འདོད་ནས་ལྔ་བ་
མི་འདོད་པའི་དཔེ་རེད། གལ་ཏེ་འཛམ་གླིང་འདིའི་སྟེང་ད་བོད་ཀྱི་



རྒྱ་གར་བཀྲིན་ཆེ་ཚུལ།
121
121
སྲོལ་རྒྱུན་དང་། ལེགས་བྱང་འཚོ་གནས་ཐུབ་པ་དགོས་ཀྱི་ཡོད་ན་ཐོག་
མར་བོད་ལ་སྲིད་ཀྱི་རང་དབང་དགོས་པ་དེ་བརྗོད་མི་དགོས། དེས་ན་
ནང་པའི་ རིག་གཞུང་ལ་དོན་གཉེར་དང་། འདུན་པ། ཞེན་ཁོག་ཡོད་པ་
ཚང་མས་ཕྱ་ར་གྲུ་འདེགས་ཀྱིས་བོད་དོན་བདེན་མཐའ་གསལ་བའི་
ཐབས་ལ་འབད་དགོས་པ་གལ་འགངས་ཆེན་པོ་ཡིན། །
མཚམས་འདིར་ཕྱི་ལོ་དག་བཅུ་གོ་གྲངས་ཀྱི་ནང་ད་དྷ་རམ་ས་ལར་
མང་ཚོགས་ཀྱི་ཁྲོད་དུ་གཞས་འདི་འདྲ་ཞིག་གཏོང་གི་ཡོད་ཚོད་འདུག་
པས་གསན་པར་ཞུ། །
སྤྱི་འཐུས་བཅུར་ རང་དྲགས་པས། །
བཀའ་ཤག་སྐུ་ལས་ཁག་སོང་། །
ཁྲིམས་ཞིབ་ལས་ཀ་མེད་པས། །
དས་བབ་ཁྲིམས་གཅོད་བྱས་སོང་། །
ཤེས་རིག་ཤེས་རྒྱ་ཆེས་པས། །
འཆར་འགོད་བྲེལ་བ་བཟོས་སོང་། །
རྩིས་ཞིབ་ཞིབ་ཚགས་ཆེས་པས། །
ནང་སྲིད་རྒྱུ་མ་འུག་སོང་། །
དྲིལ་བསྒྲགས་བྲེལ་ རང་དྲགས་པས། །



122
ང་ནི་བོད་ཡིན།
ཆོས་ རིག་མགོ་འཁོར་ཐེབས་སོང་། །
བདེ་སྲུང་སྲུང་ རང་དྲགས་པས། །
འཕྲོད་བསྟེན་ཁྲོས་ཏེ་ལོག་སོང་། །
འཆར་འགོད་འཆར་གཞི་མང་བས། །
དཔལ་འབྱོར་འབྱོར་བས་ཕོངས་སོང་། །
འོས་བསྡུས་གདམ་ག་ནོར་ཏེ། །
བྱིས་པ་དཔོན་ལ་འཁོད་སོང་། །
ཟམ་གདོང་ ཟམ་པའི་ ཚུལ་ད། །
བཀའ་སྤྱིར་མཐུད་ཀ་རྒྱབ་ཀྱང༌། །
གྲམ་པ་ཆུ་ཡིས་འཇིག་པས། །
ཟམ་པའི་རེ་བ་ཟད་སོང་། །
ཆོས་འབྱོར་འབྱོར་བ་ཆེ་བས། །
སྟོབས་རྒྱལ་ལྟོ་བ་ལྡིར་སོང་། །
མཁའ་འགྲོའི་ཁ་སྙན་དྲགས་པས། །
བསྟན་པའི་བརྟན་པ་འཕྲོག་སོང་། །



རྒྱ་གར་བཀྲིན་ཆེ་ཚུལ།
123
དབང་འདུས་དལ་རང་དྲགས་ཏེ། །
དབྱངས་སྐྱིད་སྐྱིད་པ་ལུག་སོང་། །
འཇུ་ཆེན་འཇུས་རང་དྲགས་པས། །
བཀྲས་མཐོང་སྐྲ་དཀར་སྐྱེས་སོང་། །
སྐལ་བཟང་སྐལ་པ་བཟང་ལ། །
ནོར་བུ་གླིང་གར་སླེབས་སོང་། །
ཟླ་བ་ཟླ་བསྒྲིལ་བཏང་ནས། །
ཨ་ རི་ལུང་པར་ཕེབས་སོང་། །
དེང་སང་ནི།
བཀའ་ཤག་སྐུ་དབང་བཙན་པས། །
སྤྱི་འཐུས་གཅིན་པ་ཤོར་གྲབས། །
ཁྲིམས་ཞིབ་ཞིབ་ནན་ཆེ་བས། །
ཁྲིམས་དཔོན་ཁྲིམས་ལ་སྦྱར་སོང་། །
ཕྱི་དྲིལ་བྲིས་ རང་དྲགས་པས། ། །
ལན་འདེབས་རྒྱ་མིས་བརྐུས་སོང་། །
འཆར་འགོད་དགོད་ཀྱིན་དགོད་ཀྱིན། །



124
ང་ནི་བོད་ཡིན།
གཅིག་བསྡུས་འཆར་གཞི་བཏོན་སོང་། །
ཤེས་རིག་ཤེས་རབ་ལྡན་པས། །
ཤེས་ཡོན་སྲིད་བྱུས་བཟོས་སོང་། །
ཆོས་རིག་ཆོས་ཀྱིས་འཐུལ་བས། །
མ་ཎི་ 19 གྲངས་གསོག་གནང་སོང་། །
དཔལ་འབྱོར་འབྱོར་བ་ཆེ་བས། །
བཟོ་ཚོང་ཁུ་བསྡུ་བྱས་སོང་། །
ནང་སྲིད་ནང་ལས་མང་ཀྱང་། །
བཟའ་ཟླ་ཕྱི་ལ་བཏང་སོང་། །
བདེ་སྲུང་སྲུང་སྐྱོབ་ཆེ་བས། །
གངས་སྐྱིད་ལྕགས་རིས་བསྐོར་འདུག །
རྩིས་ཞིབ་རྩིས་ཁྲའི་དོན་དུ། །
དོན་གཅོད་ཁ་བརྡ་བྱས་སོང་། །
རྒྱ་རི་རྒྱ་ལ་ཕེབས་ནས། །
13 མ་ཎི་ཞེས་པ་དབྱིན་ཇིའི་སྐད་དུ་དངུལ་ལ་ཟེར། །



རྒྱ་གར་བཀྲིན་ཆེ་ཚུལ།
125
༧རྒྱལ་བའི་དགོངས་པ་སྒྲུབས་ཤོག །
རྒྱལ་ཕམ་དབྱེ་འབྱེད་མེད་པར། །
རྒྱལ་ཁ་ཐོབ་པར་བྱས་ཤོག །
རྒྱལ་མཚན་མཚན་ཉིད་ཚང་བའི། །
རྒྱལ་དར་རྩེ་ལ་བཞུགས་དང༌། །
རྒྱལ་ཡོངས་བོད་འབངས་ཡོངས་ཀྱིས། །
རྒྱ་འདྲི་བོད་ནས་བསྐྲད་ཡོང་། །
ཨ་ཙི་སྐུ་རྩེད་ཞུས་པ་ཡིན། གཏམ་བཞད་གད་མེད་ན་ཉན་མཁན་ཉོབ།
ཟས་བྲོ་བ་མེད་ན་ཟ་མཁན་ཉུང་། ཟེར་བ་ལྟར་ཁྱེད་ཚོས་དུས་ཡུན་
རིང་པོ་བཏང་སྟེ་ངའི་སྒྲུང་གསན་གནང་པ་སོང་ཙང་ཞལ་ཤོབ་ཀྱི་ཚུལ་དུ་
ཞུས་པ་ཡིན་པས་བདེན་པར་ མི་འཛིན་པ་ཞུ།



དབུ་མའི་ལམ་གྱི་བྱུང་རབས་དང་འདོད་ཚུལ།
གཞན་ཡང་ངའི་བསམ་ཚུལ་འགའ་ཞིག་ཁྱེད་ཚོའི་རྣ་བར་བླུགས་
འདོད་པ་ནི། གཞིས་བྱེས་བོད་མིའི་བླ་ན་མེད་པའི་ཆོས་སྲིད་གཉིས་
ཀྱི་དབུ་ཁྲིད་༧རྒྱལ་བ་རིན་པོ་ཆེས་དབུ་འཁྲིད་པའི་བཙན་བྱོལ་བོད་
གཞུང་གི་དབུ་མའི་ལམ་གྱི་ཐབས་བྱུས་ལ་བརྟེན་ནས་བོད་དོན་བདེན་
མཐའ་གསལ་ཐབས་ཞེས་པའི་སྲིད་བྱས་འདི་བཟུང་སྟེ་ལོ་མང་ཕྱིན་
ཡོད་ཀྱང་། ཕྱི་ནང་མཁས་པ་ཁག་དང་། སྲིད་དོན་ཉམས་ཞིབ་པ།
གཞན་ཡང་རྒྱུན་ལྡན་ཐུགས་སྣང་ཅན་གྱི་སྐྱེ་བོ་འགའ་ཞིག་ལས་མང་
ཚོགས་དཀྱུས་མའི་ནང་དུ་དབུ་མའི་ལམ་ཞེས་པའི་ཐ་སྙད་དེ་བརྗོད་
ཐུབ་ཙམ་མ་གཏོགས་གོ་རྟོགས་ངེས་ཤེས་འདྲེན་པ་ཞིག་ད་དུང་ཡང་
སླེབས་ཐུབ་མེད་པའི་ ཚོར་སྣང་བྱུང་བས་དབུ་མའི་ལམ་གྱི་གོ་དོན་
དཔྱིས་ཕྱིན་པ་བདག་ལྟ་བུས་རྟོགས་དཀའ་ཡང་། རང་ཉིད་ཀྱི་བློས་
དཔྱད་པའི་གོ་སྟོབས་ཇི་བྱུང་ རོབ་ཙམ་ཞིག་འདིར་ཁ་གསལ་གོ་བདེའི་
ལམ་ནས་ཞུ་འདོད་སྐྱེས།༡༩༥༩ ལོར་སྤྱི་ནོར་༧གོང་ས་༧སྐྱབས་
མགོན་ཆེན་པོ་མཆོག་བོད་བསྟན་སྲིད་བདེ་ཐབས་ཀྱི་སླད་དུ་རྒྱ་གར་



128
ང་ནི་བོད་ཡིན།
འཕགས་པའི་ཡུལ་དུ་བཙན་བྱོལ་དུ་ཕེབས་རྗེས་ཏེཛ་པུར་དུ་ཟླ་༤
ཚེས་ ༡༧ ཉིན་དེ་སྔ་༥༡ ལོར་རྒྱ་ནག་གིས་བཙན་འོག་ཏུ་བཞག་པའི་
གྲོས་མཐུན་དོན་ཚན་ ༡༧ ཞེས་པ་དེར་ངོས་ལེན་མེད་པའི་གསར་
འགོད་གསལ་བསྒྲགས་བསྐྱངས་གནང་པ་ནས་བཟུང་སྟེ་ ༡༩༧༩ བར་དུ་
བཙན་བྱོལ་བོད་གཞུང་འབངས་གཉིས་ནས་བོད་རང་དབང་སྐྱར་གསོའི་
ལས་འགལ་མུ་མཐུད་དེ་གནང་ཡོད་པ་དེ་ལྟར་ཡང་། ༡༩༧༩ ལོར་
སྐབས་དེའི་རྒྱ་ནག་གཙོ་འཛིན་ཏིང་ཞའོ་ཕིང་གིས་བོད་རང་བཙན་ལས་
གཞན་པའི་རྒྱ་བོད་དབར་གྱི་དཀའ་རྙོག་ཇི་ཡོད་གྲོས་མོལ་གྱི་ལམ་ནས་
སེལ་ཐབས་ཡོང་རྒྱུའི་བསམ་ཚུལ་དང་རེ་བ་བཏོན་པ་གཞི་རྩར་བཞག་
སྟེ། ༧གོང་ས་མཆོག་གིས་ཐོག་མར་དངོས་ཡོད་བོད་དོན་རྟོག་ཞིབ་
ཆེད་བོད་ནང་ད་སྐུ་ཚབ་ཐེངས་འགའ་ཤས་བཏང་གནང་པ་དང་། དེ་
རྗེས་ ༡༩༨༧ ལོར་ཨ་རིའི་གྲོས་ཚོགས་ཀྱི་འགྲོ་བ་མིའི་ཐོབ་ཐང་ལྷན་
ཚོགས་ཀྱི་ནང་དུ་ཞི་བའི་གྲོས་འཆར་དོན་ཚན་ལྔ་འདོན་གནང་མཛད།
དེ་ནས་ ༡༩༨༨ ལོར་སིཊསི་བྷག་ཏུ་ཡོ་རོབ་གྲོས་ཚོགས་ཀྱི་སྟེང་ད་
ཆོལ་གསུམ་གཅིག་ཏུ་བསྒྲིལ་བའི་བོད་ཀྱི་ས་ཁྱོན་ཡོངས་ལ་མང་གཙོའི་
རྩ་ཁྲིམས་ལྡན་ལ་དོན་དམ་གྱི་ རང་སྲིད་རང་སྐྱོང་ཞིག་བྱུང་ན་བོད་རྒྱ་
ནག་དང་མཉམ་འབྲེལ་ད་སྡོད་རྒྱའི་དགོངས་འཆར་འདོན་གནང་།
མཛད་པ་སོགས་མདོར་ན་༧༩ ནས་བཟུང་སྟེ་བཙན་བྱོལ་བོད་གཞུང་
གི་སྲིད་བྱུས་དེ་དབུ་མའི་ལམ་གྱི་ཐོག་ནས་བསྐྱོད་འགོ་ཚུགས་པ་རེད།



དབུ་མའི་ལམ་གྱི་བྱུང་རབས་དང་འདོད་ཚུལ།
129
༡༩༨༤ ནས་བཟུང་སྟེ་བོད་རྒྱ་ཞི་མོལ་གྱི་འབྲེལ་བ་དེ་ཕྱི་ནང་གི་རྒྱ་རྐྱེན་
ད་མའི་དབང་གིས་ཆད་མཐུད་ཐེངས་འགའ་བྱང་བ་དང་། ལྷག་པར་
དུ་བོད་དོན་གཙིགས་སུ་འཛིན་མཁན་གྱི་ ཚོགས་པ་དང་། སྐྱེ་བོ་སྒེར་
བཅས་ད་མ་ཞིག་ནས་བསམ་ཚུལ་བྱུང་བ་གཞིར་བཟུང་༡༩༩༩༥།༩༧
ལོར་བོད་ རང་བཙན་དང་། དབུ་མའི་ལམ། རང་ཐག་རང་གཅོད།
བདེན་པའི་ཨུ་ཚུགས་བཅས་གདམ་བྱ་བཞིའི་ཐོག་མང་མོས་འོས་བསྡུ་14
གནང་རྒྱུའི་ལས་ རིམ་བསྒྲིགས་ཏེ་མང་ཚོགས་ཀྱི་ནང་དུ་བགྲོ་གླེང་གྲོས་
བསྡུར་ཤུགས་ཆེ་གནང་བའི་མཐའ་བསྡོམས་སུ་བོད་ཕྱི་ནང་གཉིས་ཀ་
ནས་མང་ཚོགས་བརྒྱ་ཆ་༦༤ བརྒལ་བས་བོད་དོན་གྱི་ཐད་ལ་༧གོང་
ས་མཆོག་ནས་ཡི་ཤེས་དབྱིངས་དཔྱད་ཀྱིས་ཐུགས་ཐག་གཅོད་འཐུས་
གསོལ་འདེབས་ཞུས་པ་དེ་མང་མོས་འོས་བསྡུ་བྱས་པ་དང་གཉིས་སུ་
མེད་པར་དབུ་མའི་ལམ་གྱི་རིན་ཐང་དང༌། ལྗིད་ཚད། གཟི་བརྗིད་
14 ཕྱི་ལོ་ ༡༩༩༥ ལོའི་༧གོང་ས་མཆོག་གི་གསུམ་བཅུའི་དུས་དྲན་གྱི་གསུང་འཕྲིན་གཞི་རྩར་
བཞག་སྟེ་བོད་གཞུང་གིས་མང་མོས་འོས་བསྡུ་གནང་རྒྱུའི་གོ་སྒྲིག་ཞུས་ཏེ་མང་ཚོགས་ཀྱི་བསམ་
ཤོག་བསྡུ་སྐབས་མང་ཚོགས་བརྒྱ་ཆ་༦༤།༦°་ནས་༧གོང་ས་མཆོག་གིས་ཡེ་ཤེས་དབྱིངས་
དཔྱད་གནང་རྒྱུར་མོས་མཐུན་བྱུང་བ་གཞིར་བཟུང་ ༡༩༩༧ ལོར་བོད་མི་མང་སྤྱི་འཐུས་གྲོས་
ཚོགས་ཚོགས་ཐེངས་བཞི་པའི་ཐོག་སྤྱི་མོས་ཀྱི་21མ་ནས་མང་མོས་འོས་བསྡུ་མི་དགོས་པར་མ་
འོངས་བོད་ཀྱི གནད་དོན་དེ་༧གོང་ས་ར་ཆོག་ནས་ཡེ་ཤེས་དབྱིངས་དཔྱད་ཀྱིས་ཐུགས་ཐག་
གཅོད་གནང་རྒྱུའི་གྲོས་ཆོད་གཏན་འབེབས་བྱས། འདིའི་སྐོར་སྤྱི་འཐུས་ལྷན་ཁང་གི་ཡིག་ཆ་
ཨང་༣༣ གྲོས་ཆོད་ཨང་ ༡༣།༤།༩༩༧།༤༦ ལ་གཟིགས་གནང་ཞུ།
༢ར་



130
ང་ནི་བོད་ཡིན།
བརུས་ཀྱང་དེ་བས་ཆེ་རུ་ཕྱིན་པ་རེད། དེ་ཡང་དབུ་མའི་ལམ་ཞེས་པ་
དེ་ནི། གཞི་བདེན་པ་གཉིས་གཏན་ལ་ཕབ། ལམ་ཐབས་ཤེས་གཉིས་
ཉམས་སུ་བླངས་། འབྲས་བུ་སྐུ་གཉིས་ཐོབ་པའི་རྣམ་གཞག་འདོད་
པའི་ཐེག་པ་ཆེན་པོའི་ཆོས་ཀྱི་ཕྱོགས་ནས་ཞུས་ན་ཇི་ལྟར་བློ་བཟང་
རྒྱལ་བསྟན་མའི་ནང་ད། ལྟ་བ་རྣམ་དག་རྟག་ཆད་མཐའ་ལས་གྲོལ།
ཞེས་གསུངས་པ་ལྟར་བདག་ལ་སོགས་པའི་ཕུང་ཁམས་སྐྱེ་མཆེད་ཀྱི་
ཆོས་ཐམས་ཅད་རྟག་པར་འཛིན་པའི་རྟག་མཐའ་དང༌། དཀོན་
མཆོག་དང་། ལས་རྒྱུ་འབྲས། སྐྱེ་བ་སྔ་ཕྱི་སོགས་མེད་པར་བལྟ་བའི་
ཆད་མཐའ་གཉིས་དང་བྲལ་བའི་ལམ་ཞིག་ཡིན་པས་དབུ་མའི་ལམ་
ཞེས་བརྗོད། གཞན་ཡང་གོ་བདེ་བའི་ཆ་ནས་ཞུས་ན། བཅོམ་ལྡན་
འདས་ཀྱིས་མདོ་ལས། ཇི་ལྟར་རྒྱུད་མང་གི་སྐུད་པ་རྣམས་ཆེས་གྲིམ་
དྲགས་ནའང་སྐད་སྙན་མི་འབྱིན་པ་དང་། ཧ་ཅང་ལྷོད་དྲགས་ནའང་
སྐད་སྙན་མི་འབྱིན་པས་གྲིམ་ལྷོད་སྙོམས་པ་ཞིག་དགོས་གསུངས་པ་
བཞིན་དུ་བཙན་བྱོལ་བོད་གཞུང་གི་སྲིད་བྱུས་དབུ་མའི་ལམ་ཞེས་པ་དེ་
ནི། དར་རྒུད་དུ་མ་དང་ལྡན་པའི་ལོ་རྒྱུས་ཀྱི་ཐོག་ནས་བོད་གངས་ཅན་
གྱི་ལྗོངས་དེ་བར་ལམ་རྒྱ་ནག་གིས་བཙན་བཟུང་མ་བྱས་ཀྱི་བར་དུ་ རང་
དབང་རང་བཙན་གྱི་རྒྱལ་ཁབ་ཅིག་གི་ངོ་བོར་གནས་ཡོད་ཀྱང་། ད་ལྟ་
རྒྱ་ནག་གི་སྒེར་སྤྱོད་དབང་བསྒྱུར་གྱི་འོག་ཏུ་ཐ་ན་འགྲོ་བ་མིའི་ཐོབ་ཐང་
ཡང་ཡོངས་སུ་བྲལ་བའི་བོད་ཀྱི་གནས་བབ་དེ་མཐའ་གཅིག་དང་།



131
དབུ་མའི་ལམ་གྱི་བྱུང་རབས་དང་འདོད་ཚུལ། 131
བོད་དེ་རྒྱ་ནག་དང་ཁ་བྲལ་དུ་འགྲོ་བའམ། ཡང་ན་བོད་རང་བཙན་
གཙང་མ་བྱེད་རྒྱུ་དེ་མཐའ་གཅིག་བཅས་དེ་གཉིས་དང་བྲལ་བའི་སྒོ་
ནས་བོད་རྒྱའི་དཀའ་རྙོག་སེལ་ཐབས་བྱ་རྒྱུའི་ལམ་དེ་ལ་དབུ་མའི་
ལམ་ཞེས་བརྗོད་པ་ཡིན། དེ་ཡང་གཞི་ལམ་འབྲས་གསུམ་གྱི་ཐོག་ནས་
ཞུས་ན། གཞི་ད་ལྟའི་བོད་ཀྱི་གནས་བབ་དང་། རྒྱ་ ནག་གི་གནས་བབ་
དང་འགྱུར་འགྲོས། རྒྱལ་སྤྱིའི་ཆབ་སྲིད་ཀྱི་འགྱུར་འགྲོས། གཞིས་
བྱེས་བོད་མི་ཡོངས་ཀྱི་མངོན་འདོད། རྒྱ་བོད་གཉིས་ཀྱི་འབྲེལ་བ།
བོད་ཀྱི་ཁོར་ཡུག་དང་ཆོས་དང་རིག་གཞུང་གི་གནས་བབ་བཅས་གཞི་
རྩར་བཞག་སྟེ། ལམ་འཚེ་བ་མེད་པ་དང་། དྲང་བདེན། ཡང་དག་
པའི་མང་གཙོ་བཅས་རྩ་བར་འཛིན་པའི་དབུ་མའི་ལམ་མམ། ཡང་ན་
ཞི་མོལ་གྱི་སྒོ་ནས་འབྲས་བུ་རྒྱ་བོད་གཉིས་ཕན་གྱི་ཞི་བདེ་དང་། བོད་
ལ་དོན་དམ་པའི་རང་སྲིད་རང་སྐྱོང་ངམ། ཡང་ན་བོད་ཀྱི་ཆོས་དང་
རིག་གཞུང་ངམ། བོད་མིའི་ངོས་འཛིན་སྲུང་སྐྱོབ་ཐུབ་པ་བྱ་རྒྱུ་དེ་ཡིན།
བསྒྲུབ་བྱ་དོན་དམ་གྱི་ རང་སྲིད་རང་སྐྱོང་གི་ནང་དུ་རྒྱལ་ཁབ་གཅིག་ལ་
ལམ་ལུགས་གཉིས་ཞེས་རྒྱ་ནག་གི་དཔོན་རིགས་ཚོས་བཤད་པ་ལྟར་
ཕྱི་ལྟར་དུ་བོད་དེ་རྒྱ་ནག་མི་མང་སྤྱི་མཐུན་རྒྱལ་ཁབ་ཀྱི་མངའ་དབང་
འོག་ཏུ་གནས་པའམ། ཡང་ན་ཕྱི་འབྲེལ་འཐབ་བྱས་ཀྱི་འབྲེལ་ལམ་
དང༌། གནས་སྐབས་རིང་རྒྱལ་མཚམས་སྲུང་སྐྱོབ་ཆེད་བོད་ནང་དུ་
རྒྱའི་དམག་དཔུང་གྲངས་ཚད་ངེས་ཅན་ཞིག་འཇོག་འཐུས་ཀྱིས་མཚོན་



132
ང་ནི་བོད་ཡིན།
པའི་ཕྱི་སྲིད་དེ་རྒྱ་ནག་རྒྱལ་ཁབ་གཅིག་ཡིན་པའི་ངོ་བོ་ནས་བྱེད་རྒྱུ་
ཡང་། ནང་སྲིད་དམ་རྒྱལ་ནང་གི་འཛིན་སྐྱོང་དེ་ཡང་དག་པའི་གྲོས་
ཚོགས་ལམ་ལུགས་ཀྱི་མང་གཙོའི་རྩ་ཁྲིམས་ཞིག་གི་འོག་ཏུ་དཔལ་
འབྱོར་དང་། ཤེས་ཡོན་སློབ་གསོ། ཆོས་དང༌ རིག་གཞུང་འཛིན་སྐྱོང་།
འཕྲོད་བསྟེན། ཁོར་ཡུག་སྲུང་སྐྱོབ། སྒྱུ་རྩལ་རྩེད་ རིགས་སོགས་ཀྱི་
ཐད་རྒྱ་ནག་གཞུང་ནས་དཔལ་འབྱོར་དང་། འཕྲུལ་རིག་གི་མཐུན་
འགྱུར་རོགས་ རམ་གནང་ན་འདས་དེ་མིན་ཐེ་གཏོགས་མེད་པར་བོད་མི་
རང་ངོས་ནས་ཐག་གཅོད་བྱེད་ཆོག་པ་ཡོད། ཡང་གཞི་རྒྱ་ཆེ་ས་ནས་
ཞུས་ན། བསྒྲུབ་བྱ་དེའི་ནང་དུ་གཙོ་ཆེར་བོད་མི་ས་ཡ་དྲུག་དང་། ཡང་
སྒོས་རྒྱ་ནག་གི་གྲངས་ཉུང་མི་རིགས་༥༦ ཡོངས་རྫོགས། ལྷག་པར་དུ་
འཛམ་གླིང་འདིའི་ནང་གི་སྐྱེ་འགྲོ་ཡོངས་ཀྱི་འཕྲལ་ཕུགས་གཉིས་ཀའི་
བདེ་སྐྱིད་ཀྱང་ཚུད་ཡོད། དེ་ཡང་གནས་སྐབས་བོད་མི་ཡོངས་ཀྱི་ཡིད་
ལ་བརྣག་པའི་འདོད་པའི་དོན་ཡོངས་རྫོགས་བོད་ལྗོངས་རང་སྲིད་རང་
སྐྱོང་གི་དཔལ་ལ་སྤྱོད་ཐུབ་པ་དང་། འབྱུང་འགྱུར་བོད་ས་ཡོངས་
རྫོགས་ཞི་བའི་བསྟི་གནས་སུ་བསྒྱུར་རྒྱུ། རྒྱ་ནག་རྒྱལ་ཡོངས་དང་ཁྱད་
པར་ཨེ་ཤ་ཡའི་ནང་དུ་་ཞི་བདེ་ལྷིང་འཇགས་ཡོང་བ་དང་། དེས་རྐྱེན་
པས་དཔལ་འབྱོར་ཡར་རྒྱས་སུ་འགྲོ་ཐུབ་པ། རྒྱ་རིགས་ནང་པ་ཡོངས་
ཀྱི་སྐོམ་པ་ཆུ་འདོད་ཀྱི་རེ་བ་བསྐོང་ཐུབ་པ། རྒྱ་བོད་གཉིས་ཀྱི་དཀའ་
རྙོག་དེ་གཉིས་ཕན་ཞི་མོལ་གྱི་ལམ་ནས་སེལ་ཐུབ་ན་རྒྱལ་སྤྱིའི་ནང་



དབུ་མའི་ལམ་གྱི་བྱུང་རབས་དང་འདོད་ཚུལ།
133
དུའང་མིག་དཔེ་བཟང་པོ་འཇོག་ཐུབ་པ་དང་། དེ་ལ་བརྟེན་ནས་འཛམ་
གླིང་འདིའི་ཞི་བདེ་ལྷིང་འཇགས་ལ་ཕན་ནུས་ལྡན་པའི་མཐུན་འགྱུར་
བྱེད་ཐུབ་པ་བཅས་དང་། མཐར་ཐུག་སྐྱེ་འགྲོ་ཡོངས་རྫོགས་ཐར་པ་
དང་ཐམས་ཅད་མཁྱེན་པའི་ས་ལ་འགོད་མ་ཐུབ་ཀྱང་དེ་དག་གི་རྒྱུད་ལ་
ཐར་པ་ཆ་མཐུན་གྱི་ས་བོན་བསྐྲུན་ཐུབ་པ་ཡོང་རྒྱུ་བཅས་ཡིན།
ཆེས་འཁྲུག་ཆ་དོད་པོ་དང་། འཕྲུལ་རིག་ཡར་རྒྱས་ཚད་མཐོར་ཕྱིན་
པ། ཁྲོམ་རྭའི་ རིང་ལུགས་ལ་བརྟེན་པའི་དཔལ་འབྱོར་འགྲན་རྩོད་ཀྱི་
ཁོར་ཡུག་དང་། གཅིག་བློ་གཅིག་ལ་འཁེལ་དཀའ་བའི་འཛམ་གླིང་
འདིའི་ནང་དུ་འཚེ་མེད་ཞི་བ་དང་། དྲང་བདེན། ཞི་མོལ་བཅས་ལ་
བརྟེན་ནས་དགོས་འདུན་བསྒྲུབ་ཐུབ་རྒྱུ་དཀའ་ལས་ཁག་པོ་ཡིན་པ་དང༌།
ལྷག་པར་ད་ཆོས་ཁས་མི་ལེན་པའི་གང་བྲན་སྲིད་གཞུང་ཞིག་ལ་དབུ་
མའི་ལམ་གྱི་ཐོག་ནས་ལག་གཉིས་ ཐལ་མོ་སྦྱར་ཏེ་བོད་མིའི་མངོན་
འདོད་འགྲུབ་པའི་ རེ་བ་རྒྱག་རྒྱུ་ཡོད་པ་མ་རེད་ཅེས་གསུངས་མཁན་
དང་། ཡང་འགའ་ཞིག་གིས་བོད་ རང་དབང་རང་བཙན་རྩོད་རྒྱུ་དེ་བོད་
མིའི་སྐྱེས་ཙམ་ཉིད་ནས་ཡོད་པའི་ཐོབ་ཐང་ཞིག་རེད། དེ་ནམ་ཡང་
བློས་གཏོང་རྒྱུ་ཡོད་པ་མ་རེད་ཅེས་གསུངས་མཁན་དང་། འགའ་རེས་
༧རྒྱལ་བ་རིན་པོ་ཆེས་ཆོས་ཕྱོགས་ནས་དགོངས་པ་བཞེས་རྒྱ་ཤུགས་ཆེ་
དྲགས་པ་རེད། དེང་སྐབས་ཀྱི་སྲིད་དོན་པ་ནང་བཞིན་སྲིད་ཕྱོགས་ནས་
འཐབ་བྱས་གསར་པ་འཚོལ་དགོས་པ་རེད། ཅེས་དང་། ཡང་འགའ་



134
134
ང་ནི་བོད་ཡིན།
རེས་རྒྱ་བོད་གཉིས་ཀྱི་དབར་ལ་གཞི་རྩའི་བསམ་ཚུལ་མི་མཐུན་པ་
ཤུགས་ཆེན་པོ་དང་མང་པོ་ཡོད་སྟབས་དཀའ་རྙོག་དེ་སེལ་རྒྱུ་ཁག་པོ་
རེད། ལྷག་པར་དུ་བོད་རྒྱ་འོག་ཏུ་ཡོད་བཞིན་པ་ཡིན་དུས་རྒྱ་མིའི་
ངོས་ནས་བོད་མིར་ངོ་བསུ་དགོས་པ་ཡོད་པ་མ་རེད། ཅེས་སོགས་
འདོད་ཚུལ་སྣ་ཚོགས་ཤིག་ཡོང་གི་ཡོད། དེ་ལྟར་ཡང་ད་ལྟའི་བོད་ནང་
གི་གནས་བབ་དང༌། རྒྱ་ནག་གི་གནས་བབ། འཛམ་གླིང་རྒྱལ་སྤྱིའི་ནང་
གི་འགྱུར་འགྲོས། ལྷག་པར་དུ་འཇིགས་སྐུལ་རིང་ལུགས་པར་གདོང་
ལེན་བྱེད་པའི་དུས་ཚོད་སོགས་གཞི་ལ་བཞག་སྟེ་བསམ་བློ་བཏང་ཚེ། །
ལྷོ་ཤར་ཨེ་ཤ་ཡའམ། རྒྱ་ནག ཡང་ན་བོད་ཀྱི་ནང་དུ་གློ་བུར་ཐོག་རྒྱག་
གི་འགྱུར་བ་སྔོན་དཔག་བྱེད་མ་ཐུབ་པ་དེ་འདྲ་ཞིག་བྱུང་ན་ལས་དེ་མིན་
ད་ལྟའི་གནས་བབ་ལ་ལྟོས་ཏེ་དབུ་མའི་ལམ་ལས་ལེགས་པ་དང་། །
དས་སྐབས་ལ་རན་པ། ཕན་ནས་ཆེ་བའི་ཐབས་ལམ་གཞན་ཞིག་མེད་
པ་དེ་གསལ་པོ་རེད། དེས་ན་ཧ་ཇིན་ཏོའོས་གཙོས་པའི་རྒྱ་ནག་གི་
དཔོན་རིགས་ཚོས་གལ་ཏེ་རྒྱ་ནག་མི་མང་གི་འཕྲལ་དང་ཕུགས་ཀྱི་བདེ་
སྐྱིད་ལ་ཁ་ཞེ་གཉིས་མེད་ཀྱི་གཙིགས་སུ་འཛིན་གྱི་ཡོད་ན་༧རྒྱལ་བ་
རིན་པོ་ཆེའི་དགོངས་གཞི་འདིར་དང་ལེན་བྱས་ཏེ་ཞི་མོལ་མགྱོགས་
མྱུར་འགོ་འཛུགས་གནང་དགོས། བོད་ཀྱི་དཀའ་རྙོག་དེ་སེལ་ཐུབ་པ་
བྱུང་ན། སྐྱེ་ཁ་ལ་འཇམ་པ་དང་ཐང་ཤིང་ལ་མཛེས་པའི་དཔེ་ལྟར་
གཉིས་ཀར་ཁེ་ཕན་ཤུགས་ཆེ་ཡོད། ལར་ནས་སྤྱིར་བོད་མི་རྩམ་ཟན་



དབུ་མའི་ལམ་གྱི་བྱུང་རབས་དང་འདོད་ཚུལ།
135
ཞིག་ཡིན་ཕྱིན་ཆད་བྱུང་ན་རང་བཙན་འདོད་པ་ཤ་སྟག་རེད་མ་
གཏོགས་མི་འདོད་མཁན་གཅིག་མེད་ཀྱང་ད་ལྟའི་ཆར་དངོས་ཡོད་
གནས་ཚུལ་གྱི་ཐོག་ནས་ཐབས་ཟད་པ་ རེད། གལ་ཏེ་བོད་མི་མི་རེ་ངོ་
རིར་གདམ་ཁ་ཞིག་སྤྲད་དེ་ཁྱེད་རང་རྒྱ་ནག་དང་མཉམ་འབྲེལ་བྱས་ཏེ་
སྡོད་འདོད་འདུག་གམ། ཡང་ན་རྒྱ་གར་དང་མཉམ་འབྲེལ་བྱས་ཏེ་
སྡོད་འདོད་འདུག་ཅེས་དྲིས་པ་ཡིན་ན། ཕལ་ཆེར་ཚང་མས་རྒྱ་གར་
འདེམས་ཀྱི་རེད། རྒྱ་མཚན་གང་ཡིན་ཟེར་ན་རྒྱ་ནག་གིས་ད་ལྟའང་
བོད་མིའི་ཡིད་ཆེས་འགགས་ཐུབ་མེད། དེ་ལྟར་ཡང་༧རྒྱལ་དབང་
ཚངས་དབྱངས་རྒྱ་མཚོས། བསམ་ད་མོན་ཡུལ་བསམ་བྱུང་། མོན་
ཡུལ་ཤིང་འབྲས་བསམ་བྱུང་། རི་སྐྱེས་སྐྱར་ཁམ་ཟ་དགོས། ཚེ་སྔོན་
ལས་ལ་བསྐོས་སོང་། ཞེས་གསུངས་པའི་དཔེ་ནང་བཞིན་ང་ཚོར་
གདམ་ཁ་ཡོད་པ་མ་རེད། ཕྱོགས་གཞན་ནས་ཞུས་ན།
གཞིས་བྱེས་བོད་མི་ཡོངས་ཀྱི། །
འདོད་ལ་ རང་བཙན་ཡོད་ཀྱང་། །
རང་དབང་སྐྱུར་གསོ་བྱེད་པའི། །
ཐབས་བྱས་སུ་ལའང་མི་འདུག །
འདྲོགས་གོ་ རྣ་བསུན་ཙམ་གྱིས། །
རང་དབང་ཐོབ་པ་ཡོད་ན། །



136
ང་ནི་བོད་ཡིན།
བརྒྱ་ཕྲག་ཕྱེད་ཀྱི་འཐབ་རྩོད། །
ཉང་ རང་དྲགས་པ་ཨེ་ཡིན། །
རང་ཐག་རང་གཅོད་འོས་པའི། །
རྒྱལ་སྤྱིའི་ཁྲིམས་ཞིག་ཡོད་ཀྱང་། །
དེ་ལ་བརྩི་སྲུང་བྱེད་པའི། །
རེ་བ་སུ་ལ་འདུག་གམ། །
དེ་ལས་དབུ་མའི་ལམ་ལ།།
གནས་སྐབས་ཨུ་ཚུགས་བརྒྱབ་ན། །
རང་གཞན་གཉིས་ཕན་ལམ་དེ། །
ཕུགས་ཐག་རིང་བའི་བྱས་རེད། །
འོན་ཀྱང་ཆབ་སྲིད་འགྱུར་བ། །
ནམ་མཁའི་གློག་དང་འདྲ་བས། །
རྒྱ་ནག་ རྟག་པ་བཞིན་དུ། །
སྡོད་པའི་དངོས་པོ་མ་རེད། །
དེས་ན་བྱ་མ་འདྲོགས་པར་སྒོ་ང་ལོན་ཐབས་དང་། འབྲུག་མ་བསད་
པར་ནོར་བུ་ཐོབ་ཐབས་བྱེད་རྒྱུ་དེ་ཆོས་སྲིད་གཉིས་ཐད་ནས་མཁས་



དབུ་མའི་ལམ་གྱི་བྱུང་རབས་དང་འདོད་ཚུལ།
137
མཛངས་ཀྱི་བྱ་བ་ཞིག་ཡིན་པས་མ་ཚད། ད་ཡོད་བོད་གཞུང་གི་སྲིད་
བྱས་དབུ་མའི་ལམ་ཞེས་པ་འདིས་བོད་གཞུང་དེ་ཆོས་སྲིད་ཟུང་འབྲེལ་
གྱི་གཞུང་ཡིན་ཟེར་བའི་མིང་དོན་མཚུངས་པའང་ཡིན་ལ། ལྷག་པར་
ད་དབུ་མའི་ལམ་འདི་བཞིན་ཆོས་ཕྱོགས་ནས་བསམ་ན་ཡོངས་རྫོགས་
ཆོས་དང༌། སྲིད་ཕྱོགས་ནས་བསམ་ན་ཡོངས་རྫོགས་སྲིད་ཡིན་པའི་གོ་
བ་ཞིག་ཀྱང་སྟེར་གྱི་ཡོད། རྒྱུ་མཚན་འདི་ལ་བསམ་ན་༧རྒྱལ་བ་རིན་
པོ་ཆེ་ནི་བླ་ན་མེད་པའི་བྱང་ཆུབ་སེམས་དཔའ་ཞིག་ཡིན་པ་མ་ཟད་བླ་
ན་མེད་པའི་དེང་ རབས་ཀྱི་སྲིད་དོན་པ་ཞིག་ཀྱང་ཡིན། ལར་ནས་ས་
པཎ་གྱིས། རིགས་པས་དཔྱད་ན་ཆོས་ལུགས་མི་འགལ་ཞིང་། འཇིག་
རྟེན་བྱ་བ་ཀུན་ལས་ལེགས་སྒྲུབ་པ། ཞེས་སོགས་གསུངས་པ་ལྟར་སྐྱེ་བུ་
དམ་པའི་མཛད་འཕྲིན་ལ་ཆོས་དང་སྲིད་ཅེས་ང་ཚོས་ཟུར་དུ་དབྱེ་བ་
འབྱེད་དཀའ་བ་ཡིན། འོན་ཀྱང་ད་བར་དུ་རྒྱ་ནག་གཞུང་གིས་རྒྱ་བོད་
འབྲེལ་ལམ་གྱི་ཐད་ལ་རྣམ་འགྱུར་སྟོན་སྟངས་དང་བཀའ་མོལ་གནང་
སྟངས་ཀྱི་འགྲོས་ལ་གཞིགས་ན་རང་བཙན་ལྟ་ཅི་རང་སྲིད་རང་སྐྱོང་ཡང་
བོད་མིའི་འདོད་པ་ལྟར་སྤྲོད་གྲབས་ཡོད་པའི་ངེས་པ་གང་ཡང་མེད། །
ཡིན་ནའང་ཨུ་ཚུགས་བརྒྱབ་ན་ཨ་མས་ཀྱང་ཉན་ཟེར་བ་ལྟར་ང་ཚོས་
ངོས་ནས་ཨུ་ཚུགས་རྒྱག་རྒྱ་དེ་ལས་འགན་ཡང་རེད་ལ་མ་འོངས་པར་
འགྱོད་པ་མེད་པ་ཞིག་ཀྱང་བྱེད་དགོས་པ་རེད། མཐའ་དོན་༧གོང་ས་
མཆོག་གིས་མཐའ་མའི་ཐག་གཅོད་དེ་བོད་མི་མང་གིས་བྱེད་ཀྱི་རེད་



138
ང་ནི་བོད་ཡིན།
ཅེས་བཀའ་གསལ་པོ་གནང་ཡོད་པ་ལྟར་ནམ་རིང་སྒྲུང་གིས་འཁྱོལ་
ཐབས་མེད་པས་དས་ཡུན་གང་འཚམས་ཤིག་ནས་དབུ་མའི་མ་
ལའང་འགྱུར་བ་འགྲོ་མི་ཆོག་པ་དང་མི་སྲིད་པ་མེད་པ་དེ་ཡང་ཕྱོགས་
ཚང་མས་མཁྱེན་དགོས་སྙམ་མོ། །དེ་ཡང་གཏམ་གྱི་དཔེ་ལ། ཁ་
སངས་ན་གོ་བདེ། ནམ་ལངས་ན་འགྲོ་བདེ། ཟེར་བ་ལྟར་ཁ་གསལ་གོ་
བདེ་བྱུང་ན་དོན་གཉེར་དང་ཐུགས་སྣང་ཅན་གྱི་སྐྱེ་བོ་འགའ་ཞིག་ལ་ཕན་
ཐོགས་འདྲ་བྱུང་ན་སྙམས་ཏེ་ཞུས་པ་ལས། རྒྱ་ཆེ་བ་དང་གཏིང་ཟབ་
པའི་༧རྒྱལ་བའི་བཀའ་དགོངས་ལ་དགོངས་འགྲེལ་བྱེད་པའི་རྣམ་
དཔྱོད་དང་། སྤོབས་པ། ནུས་མཐུ་སོགས་གང་ཡང་མེད་པས་གལ་ཏེ་
ཐལ་ཆ་བྱུང་ཡོད་ན་ཚང་མར་བཟོད་གསོལ་ཞུ་རྒྱུ་ཡིན།



༧གོང་ས་མཆོག་དང་ཆོས་སྲིད་ཟུང་འབྲེལ།
བོད་མི་ས་ཡ་དྲུག་གི། །
རེ་བའི་མིག་འབུར་གཏོད་ས།།
བློ་སྙིང་དད་པའི་ཡུལ་གཅིག །
སྐྱབས་མགོན་ཕྱག་ན་པདྨོ། །
འདི་སྒང་སློབ་སྟོན་ཞུ་ས། །
ཆོས་སྲིད་གཉིས་ཀྱི་དབུ་ཁྲིད། །
ཕྱི་མའི་ལམ་སྣ་འདྲེན་པའི། །
སྐྱབས་མགོན་ཏཱ་ལའི་བླ་མ། །
བོད་ལྗོངས་མང་གཙོར་བསྒྱུར་བའི། །
སྔོན་མེད་ཤིང་རྟའི་སྲོལ་འབྱེད། །
འཛམ་གླིང་ཞི་བདེར་འགོད་པའི། །
ཞི་བདེའི་དེད་དཔོན་ཆེན་པོ། །



140
ང་ནི་བོད་ཡིན།
མི་ཤེས་སྨག་རུམ་འཇོམས་ལ། །
འཇིག་རྟེན་ཉིན་བྱེད་དབང་པོ། །
སྲིད་གསུམ་སྡུག་བསྔལ་སེལ་ལ། །
སྐྱབས་མགོན་ཡིད་བཞིན་ནོར་བུ།།
འགའ་རེ་སྲིད་ལ་མཁས་ཀྱང་ཆོས་ཀྱིས་དབེན། །
འགའ་རེ་ཆོས་ཀྱིས་ཕྱུག་ཀྱང་སྲིད་ལ་དབུལ།།
དོན་དམ་ཆོས་སྲིད་ཟུང་འབྲེལ་རྒྱལ་ཁབ་ནི། །
འཛམ་གླིང་ཁྱོན་འདིར་རྙེད་པ་དཀོན་ཙམ་གདའ། །
ཟབ་ཅིང་རྒྱ་ཆེ་གསེར་སྦྱང་བཙོ་མའི་ཆོས། །
དྲང་ཞིང་ཁྲིམས་མཐུན་འོད་ཟེར་བྱེ་བའི་སྲིད། །
ཉམ་ཐག་འབངས་ཀྱི་འདབ་བརྒྱ་སྐྱོང་མཁས་པའི། །
ཆོས་སྲིད་ཟུང་འབྲེལ་བོད་ཀྱི་རྟ་ལྗང་ཅན། །
ལ་ལ་ཐབས་ལ་མཁས་ཀྱང་ཤེས་རབ་བྲལ།།
ལ་ལར་ཤེས་རབ་ལྡན་ཡང་ཐབས་ཀྱིས་སྟོང་། །
ཐབས་ཤེས་ཟུང་གིས་ནམ་འཕང་གཅོད་པ་དེ། །
སྙིགས་མའི་དུས་འདིར་རྙེད་པ་དཀོན་ཙམ་གདའ། །



༧གོང་ས་མཆོག་དང་ཆོས་སྲིད་ཟུང་འབྲེལ།
141
ཐབས་མཁས་ཐུགས་རྗེ་ཀུན་སྙོམས་ཉིན་བྱེད་དབང་། །
ཤེས་རབ་རལ་གྲིས་ཉོན་མོངས་དུག་ཤིང་ཚོགས། །
གཅོད་ལ་མཁས་པའི་གངས་ཅན་མིག་མི་འཛུམ།།
ཞི་བདེའི་དེད་དཔོན་ཁྱོད་ལས་གཞན་དུ་སུ། །
རེས་འགའ་ནོར་གྱིས་ཕྱུག་ཀྱང་སེར་སྣས་བཅིངས། །
རེས་འགར་གཏོང་སེམས་ཡོད་ཀྱང་ཟང་ཟིང་བྲལ། །
ཕྱག་པོ་གཏོང་ཕོད་ཅན་གྱི་སྐྱེས་བུ་དག །
འཇིག་རྟེན་འདི་ན་རྙེད་པ་དཀོན་ཙམ་གདའ། །
དབུལ་ཕོངས་ཟས་འདོད་པ་ལ་ཟས་ཀྱི་གཏེར། །
ཕྱག་པོ་ནོར་འདོད་པ་ལ་ནོ ར་གྱི་མཛོད། །
བན་རྒན་ཆོས་འདོད་པ་ལ་ཆོས་གསུངས་པའི། །
འགྲོ་བའི་མངོན་འདོད་སྐོང་མཁས་ཁྱོད་མིན་སུ། །
ལ་ལར་ རང་བཙན་ཡོད་ཀྱང་འཛིན་སྐྱོང་དམན།།
ལ་ལ་འཛིན་སྐྱོང་མཁས་ཀྱང་གཞན་གྱིས་དབང་། །
རང་དབང་ཞི་བདེ་དཔལ་འབྱོར་ཀན་འཛོམས་པའི།།
རྒྱལ་ཁབ་གོ་ལའི་ཁྱོན་འདིར་དཀོན་ཙམ་གདའ། །



142
ང་ནི་བོད་ཡིན།
རང་ལས་གཞན་གཅེས་ལྟ་བ་རྟེན་འབྱུང་ཞིང་། །
འཚེ་མེད་ཞི་བའི་སྤྱོད་པ་ཆུ་འཛིན་དཀར། །
ཆབ་སྲིད་ཁྲིམས་གཙང་ལོངས་སྤྱོད་སྦྲང་ཆར་གྱིས། །
ཆབ་འབངས་ལོ་ཏོག་སྐྱོང་མཁས་ཁྱོད་མིན་སུ། །
འགའ་རེར་ཤེས་ཡོན་ཡོད་ཀྱང་ལྷག་བསམ་མེད། །
འགའ་རེར་ལྷག་བསམ་ཡོད་ཀྱང་ཤེས་ཡོན་མེད། །
ཤེས་འཇོན་ལྷག་བསམ་འདབ་གཤོག་གཉིས་ལྡན་གྱི། །
སྐྱེ་བོ་དེང་གི་དུས་འདི ར་དཀོན་ཙམ་གདའ།།
ཆགས་སྡང་ཅན་རྣམས་བཏང་སྙོམས་མེ་ཡིས་བསྲེགས། །
གཡོ་སྒྱུ་ཅན་རྣམས་དྲང་པོའི་ཁྲིམས་ཀྱིས་བཏལ། །
ང་རྒྱལ་ཅན་རྣམས་མཁས་མཛངས་ཟིལ་གནོན་པའི། །
མི་འཇིགས་སེང་གེའི་ཁྲི་གནོན་ཁྱོད་མིན་སུ། །
ལ་ལ་དབྱིན་ཇི་མཁས་ཀྱང་བོད་ཡིག་མེད། །
ལ་ལ་བོད་ཡིག་ཤེས་ཀྱང་དབྱིན་ཇི་མེད། །
དབྱིན་བོད་སྐད་ཡིག་གཉིས་ཀྱིས་གཟུགས་མཐོང་བའི།།
འདྲེན་བྱེད་གནས་ཡུལ་འདི་ན་དཀོན་ཙམ་གདའ། །



༧གོང་ས་མཆོག་དང་ཆོས་སྲིད་ཟུང་འབྲེལ། །
143
སེར་པོའི་སྐད་དུ་ནག་པོས་བསྒྱུར་བ་མང་། །
ནག་པོའི་སྐད་དུ་སེར་པོའི་འགྱུར་མང་ཡང་། །
དཀར་ནག་ཕྱེས་ཏེ་མཐར་ཐུག་དོན་གཟིགས་པའི། །
ཨེ་ཤེས་སྤྱན་ལྡན་ཁྱོད་མིན་གཞན་དུ་སུ། །
འགའ་རེ་སྨྲ་ལ་མཁས་ཀྱང་ལག་ལེན་མེད། །
འགའ་རེར་ལག་ལེན་ལྡན་ཡང་སྨྲ་མི་ཤེས། །
ཁ་ལག་གཉིས་ཀྱི་བར་སྟོང་ལྷར་བསྒྲིགས་པའི། །
ངོ་ལྐོག་མེད་པའི་སྐྱེ་བུ་དཀོན་ཙམ་གདའ། །
ངག་གི་གདམས་པ་རྣ་བའི་བདུད་རྩིར་གྱུར། །
སོར་མོའི་རེག་བྱས་དད་པའི་སྤུ་ལོང་རྒྱས། །
སྙིང་རྗེའི་རླུང་གིས་སེམས་ཤུགས་མེ་ལྕེ་དག །
སྤོར་ལ་མཁས་པའི་དམ་པ་ཁྱོད་མིན་སུ། །
ལ་ལ་འཆད་ལ་མཁས་ཀྱང་རྩོམ་མི་ཤེས། །
ལ་ལ་རྩོམ་ལ་མཁས་ཀྱང་འཆད་མི་འཇོན། །
འཆད་རྩོད་རྩོམ་ པ་མཁས་པའི་བྱ་བ་གསུམ། །
ཆ་སྙོམས་འཛོམས་པ་གླིང་འདིར་དཀོན་ཙམ་གདའ། །



144
14,
ང་ནི་བོད་ཡིན།
འཆད་པ་དྲི་ཞིམ་ངད་པས་བུང་བ་འགགས། །
རྩོམ་པ་འབྲས་བུའི་བཅུད་ཀྱིས་གདུང་བ་སེལ། །
དཔྱད་གསུམ་གཏན་ལ་འབེབས་མཁས་དཔག་བསམ་ཤིང་། །
འཛམ་གླིང་མཛེས་པའི་རྒྱན་གཅིག་ཁྱོད་མིན་སུ། །
སྐོ
ལ་ལས་དུག་གི་ལྕེ་ཡིས་གཞན་སྡེ་གནོན། །
ལ་ལས་གཡོ་སྒྱུའི་འབག་གིས་གཞན་མགོ་བསྐོར། །
ས་འོག་དར་ཐག་ཆེར་མ་དར་གཏམ་གྱི། །
བྱ་བ་སྤོང་བ་ཞིང་འདིར་དཀོན་ཙམ་གདའ། །
གསུང་གི་ཉམས་འགྱུར་དབྱངས་ཅན་རྒྱུད་མངས་སྒྲ། །
ཐུགས་ཀྱི་ཏིང་འཛིན་རྒྱ་མཚོའི་ཕ་མཐར་སོན། །
སྐུ་ཡི་གཟི་བརྗི ད་ལྷུན་པོ་ལྟར་མཛེས་པའི།།
འཇིག་རྟེན་སྙན་ངག་ཕུང་པོ་ཁྱོད་མིན་སུ། །
དུ་མར་སྤྱི་སེམས་ཡོད་ཀྱང་དབང་ཆ་མེད། །
དུ་མར་དབང་ཆ་ལྡན་ཡང་སྤྱི་སེམས་མེད། །
མཐོ་དམན་སྤྱི་སྙོམས་ཁྲིམས་ཀྱིས་ལུང་བསྒྱུར་བའི། །
རྨ་མེད་གང་ཟག་གླིང་འདིར་དཀོན་ཙམ་གདའ། །



༧གོང་ས་མཆོག་དང་ཆོས་སྲིད་ཟུང་འབྲེལ།
145
རང་ཕྱོགས་ཆགས་པའི་དྲི་མ་ཀུན་ཏུ་བྲལ། །
གཞན་ཕྱོགས་སྡང་བའི་ཚེར་མ་ཆུ་ལ་བསྐྱུར། །
བྱམས་དང་སྙིང་རྗེའི་མཚོ་ལས་ལེགས་འཁྲུངས་པའི། །
ར་གཉིས་སྐྱོང་མཁས་འདབ་བརྒྱ་ཁྱོད་མིན་སུ། །
ལ་ལ་ངོ་བསྟོད་གཅམ་བུའི་ཚིག་གིས་བཟི། །
ལ་ལ་རྒྱུ་རྔམ་དམར་པོ་ཤ་ཡིས་བསླུས། །
སྣ་ཚོགས་སྒྱུ་མའི་གར་འཁྲབ་ཆེས་མཁས་པའི། །
དྲི་ཟའི་སྒེག་མོས་མ་བསླས་དཀོན་ཙམ་གད། །
མང་པོའི་དཔུང་ལ་མི་འཇིགས་གདོང་ལྔ་པ། །
ཕྱུག་པོའི་ནོར་གྱིས་མི་བསླུ་ཡིད་བཞིན་ནོར། །
ཆེན་པོའི་བསླུ་བྲིད་སྐགས་པའི་འཛུམ་མདངས་སོགས། །
གང་ལའང་མི་ཆགས་ལྷུན་པོ་ཁྱོད་མིན་སུ། །
དེས་ན་རང་རེ་གངས་ཅན་པ་རྣམས་ཀྱི་ སྔོན་བསགས་བསོད་ནམས་ཀྱི་
ཕུང་པོའི་མཐུ་ལ་བརྟེན་ནས་འཛམ་བུའི་གླིང་འདིར་རྒྱལ་ཁབ་སུ་
ལའང་མེད་པའི་དབུ་ཁྲིད་བླ་ན་མེད་པ་འཕགས་མཆོག་འཇིག་རྟེན་
དབང་ཕྱག་མིའི་ཤ་ཚུགས་སུ་བྱོན་པ། འཛམ་གླིང་ཞི་བདེའི་དེད་དཔོན་



146
ང་ནི་བོད་ཡིན།
ཆེན་པོ། ཆོས་སྲིད་གཉིས་ལྡན་གྱི་དབུ་ཁྲིད་འདི་འདྲ་ཞིག་ཡོད་པའི་
སྐབས་འདིར་གཞིས་བྱེས་བོད་མི་རྒན་གཞོན་བར་གསུམ་ཚང་མས་
དགའ་བ་སྒོམ་དགོས་པ་དང་ཆབས་ཅིག་གང་ཉིད་ཀྱི་ ཆོས་སྲིད་ཀྱི་
བཀའ་སློབ་བདད་རྩིའི་ཟེགས་མ་ཇི་ཡོད་རྣ་བའི་བཅུད་དུ་བཟུང་སྟེ།
དགོངས་དོན་བཞིན་ལག་ལེན་ད་འགེལ་དགོས་པ་ནི་གངས་ཅན་པ་
ཡོངས་ཀྱི་སྐབས་བབ་ཀྱི་ལས་འགན་གཡོལ་ད་མེད་པ་ཞིག་ཡིན། ད་
ཡང་རྒྱལ་བའི་བཀའ་བཞིན་བསྒྲུབ་ན་འཕྲལ་དང་ཡུན་གྱི་མངོན་འདོད་
བོད་དོན་བདེན་པའི་མཐའ་གསལ་བ་ལ་དས་ཡུན་རིང་མོར་མི་འགར་
བ་གདོན་མི་ཟའོ། །



དེང་གི་གནས་སྐབས་དང་གསར་རྙིང་འབྲེལ་བ།
གཞན་དེང་གི་དུས་འདིར་ནི།
འཕྲལ་རིག་གི་མེ་ཏོག་བཀྲ་ཡང༌། །
བསོད་ནམས་ཀྱི་དབང་ཐང་ཉམས། །
རྒྱ་ནོར་གྱི་འཇའ་ཚོན་ཤར་ཡང་། །
ལོངས་སྤྱོད་ཀྱི་སྤང་རྩྭ་སྐམ། །
ཞི་བདེ་ཡི་འབྲུག་སྐད་བསྒྲགས་ཀྱང་། །
འཁྲུག་འཛིངས་ཀྱི་ཐལ་འཚུབ་ལངས། །
བརྒྱུད་ལམ་གྱི་ཆུ་མིག་ཐོན་ཀྱང༌། །
བརྡ་སྤྲོད་ཀྱི་ཐན་པ་བྱུང་། །
ཤེས་ཡོན་གྱི་ལོ་ཏོག་འཕེལ་ཀྱང་།།



148
ང ་ནི་བོད་ཡིན།
གོ་སྟོབས་ཀྱི་མུ་གེ་སླེབས། །
འཕྲོད་བསྟེན་གྱི་ཡལ་འདབ་རྒྱས་ཀྱང་། །
ནད་ཡམས་ཀྱི་འབྲས་བུ་འཕེལ།།
དཔལ་འབྱོར་གྱི་འོ་མཚོ་འཕྱུར་ཡང་། །
དབུལ་ཕོངས་ཀྱི་འབུ་སྲིན་འཕེལ། །
མཉམ་འབྲེལ་གྱི་ལོ་ཏོག་བཏབ་ཀྱང་། །
མི་སྒེར་གྱི་བང་མཛོད་ཁེངས། །
མི་འབོར་གྱི་སྦྲང་ཆར་བབས་ཀྱང་། །
བརྩེ་སེམས་ཀྱི་སྙེ་མ་སྐམ། །།
ནང་མི་ཡི་གྲངས་ཚད་འཕེལ་ཡང་། །
ཕ་བུ་ཡི་དམ་ཚིག་ཉམས། །
ཆོས་སྡེ་ཡི་སྐར་ཚོགས་འཁྲིགས་ཀྱང་། །
འདུལ་ཁྲིམས་ཀྱི་འོད་མདངས་ཉམས། །
སེར་མོ་བའི་མེ་ཏོག་རྒྱས་ཀྱང་། །
བྱམས་སེམས་ཀྱི་དྲི་བསུང་ཉམས། །



དེང་གི་གནས་སྐབས་དང་གསར་རྙིང་འབྲེལ་བ།
149
སློབ་དཔོན་གྱི་མཚན་སྙན་དར་ཡང་། །
སློབ་མ་ཡི་དག་སྣང་རྒུད། །
འཆད་ཉན་གྱི་སྤྲིན་དཀར་འཁྲིགས་ཀྱང་། །
དངོས་གྲུབ་ཀྱི་སྦྲང་ཆར་འཛད། །
སློབ་གྲྭ་ཡི་སེར་ཤ་འཕེལ་ཡང་། །
སློབ་སྦྱོང་གི་རོ་བཅུད་ཉམས། །
ཕྱི་དངོས་ཀྱི་མེ་ཏོག་མཛེས་ཀྱང་། །
ནང་བཅུད་ཀྱི་དྲི་ཞིམ་དབེན། །
ལོངས་སྤྱོད་ཀྱི་འདབ་བརྒྱ་ཤར་ཡང་། །
སྦྱིན་པ་ཡི་མཛེས་སྡུག་ཉམས་། །
སྡོམ་རྒྱུན་གྱི་ཆུ་ཀླུང་རྒྱས་ཀྱང་། །
ཚུལ་ཁྲིམས་ཀྱི་ཞིང་ས་སྐམ། །
ཉམས་རྟོགས་ཀྱི་གྱོན་གོས་མཛེས་ཀྱང་། །
བཟོད་བསྲན་གྱི་རྒྱན་ཆ་བྲལ། །
འདུན་པ་ཡི་རྟ་ཕོ་རྒྱུགས་ཀྱང་། །
བརྩོན་འགྲུས་ཀྱི་སྐུལ་ལྕག་བྲལ། །



150
ང་ནི་བོད་ཡིན།
I7
སྙོམས་འཇུག་གི་ལྷ་ཁང་མཛེས་ཀྱང་། །
བསམ་གཏན་གྱི་སྐུ་རྟེན་བྲལ། །
བློ་གྲོས་ཀྱི་ནམ་མཁའ་ཡངས་ཀྱང་། །
ཤེས་རབ་ཀྱི་གཤོག་རྩལ་བྲལ། །
ཕྱི་གོས་ཀྱི་འཇའ་ཚོན་བཀྲ་ཡང་། །
ནང་དྲོད་ཀྱི་བཟང་སྤྱོད་བྲལ། །
གནས་འཕྲིན་གྱི་སྐར་ཚོགས་འཁྲིགས་ཀྱང་། །
བདེན་གཏམ་གྱི་ཟླ་བ་བྲལ། །
འགྲན་རྩོད་ཀྱི་ཆགས་སྡང་ཆེ་ཡང་། །
དབུལ་ཕྱུག་གི་སྙོམས་ཆ་བྲལ། །
འདྲ་མཉམ་གྱི་ཁྲིམས་གཞི་དར་ཡང་། །
མི་རིགས་ཀྱི་དབྱེ་འབྱེད་མང་། །
གཞན་ཡང་གསར་རྙིང་གི་འབྲེལ་བ་ལ་བསམ་ན།
གསར་འབྱོར་གསར་བཏོད་བྱེད་པར། །
རྙིང་འབྱོར་སྙིང་རླུང་མ་ལངས། །
རྙིང་པར་རྙིང་དྲི་ཁ་ཡང་། །



དེང་གི་གནས་སྐབས་དང་གསར་རྙིང་འབྲེལ་བ།
151
གསར་པས་སྣ་གཉེར་མ་བྱེད། །
གསར་པས་རྒྱ་སྐད་ངོམ་ན། །
རྙིང་པས་དབྱིན་སྐད་ངོམ་གྱི། །
གསར་པས་བོད་ཡིག་ངོམ་ན། །
རྙིང་པས་ཧིན་དྷི་ངོམ་གྱི།
གསར་པས་བྱས་ཡུས་བཤད་ན། །
རྙིང་པས་སྒྲུག་ཡུས་ཤོད་ཀྱི།
གསར་པར་མར་དྲི་ཁ་ན། །
རྙིང་པར་སྣུམ་དྲི་ཁ་གི །
གསར་པས་གཡག་ཡིན་ཟེར་དུས། །
རྙིང་པས་འབྲོང་ཡིན་ཟེར་གྱི།
གསར་པས་ལུག་ཡིན་ཟེར་དུས། །
རྙིང་པས་ར་ཡིན་ཟེར་གྱི།
གསར་པས་རྟ་རྩལ་ངོམ་ན། །
རྙིང་པས་དྲེལ་རྩལ་ངོམ་གྱི།



152_
ང་ནི་བོད་ཡིན།
གསར་པས་རྒྱ་གདངས་ངོམ་ན། །
རྙིང་པས་དབྱིན་གདངས་ངོམ་གྱི།
གསར་པས་བྲི་རྩལ་ངོམ་ན། །
རྙིང་པས་ཤོད་རྩལ་ངོམ་གྱི།
གསར་པས་གོ་སྐབས་བཟུང་ན། །
རྙིང་པས་གོ་སྐབས་ལེན་གྱི།
གསར་པས་མཁས་མདོག་བསྟན་ན། །
རྙིང་པས་ཤེས་མདོག་བྱེད་ཀྱི །
གསར་པས་ཁ་པར་བརྒྱབ་ན། །
རྙིང་པས་ཞལ་པར་གཏོང་གི །
གསར་པས་སློབ་གསོ་ཟེར་དུས། །
རྙིང་པས་ཤེས་ཡོན་ཟེར་གྱི།
གསར་པས་འདེམས་ཤོག་འཕེན་དུས། །
རྙིང་པས་འོས་ཤོག་བླུགས་ཀྱི།
གསར་པས་དམངས་གཙོ་ཟེར་དས། ། །



དེང་གི་གནས་སྐབས་དང་གསར་རྙིང་འབྲེལ་བ།
153
། །
རྙིང་པས་མང་གཙོ་ཟེར་གྱི །
གསར་པས་རིག་གཞུང་བཟུང་སྐབས། །
རྙིང་པས་ལེགས་བྱང་འཛིན་གྱི །
གསར་པས་རླངས་འཁོར་བཞོན་ན། །
རྙིང་པས་སྣུམ་འཁོར་འཇུ་གི།
གསར་པས་ཆབ་སྲིད་འཁྲབ་ན། །
རྙིང་པས་སྲིད་དོན་འཁྲབ་ཀྱི།
གསར་པས་ཆོས་ལུགས་ཟེར་དུས། །
རྙིང་པས་ནང་ཆོས་བརྗོད་ཀྱི།
གསར་པས་གསར་བ་ཟེར་དུས། །
རྙིང་པས་གསར་པ་ཟེར་གྱི།
གསར་རྙིང་གཉིས་ཀྱི་དབར་ལ། །
དུས་ཀྱི་སྔ་ཕྱི་ཙམ་ལས། །
རྩམ་པ་ཟ་མཁན་འདྲ་འདྲ། །
བོད་ཇ་འཐུང་མཁན་འདྲ་འདྲ། །



154
ང་ནི་བོད་ཡིན།
གདང་དྲུག་ རིགས་ལས་མཆེད་པའི།།
བོད་མི་ཡིན་པ་འདྲ་འདྲ། །
བོད་སྐད་རྒྱག་མཁན་འདྲ་འདྲ། །
བོད་ཆས་གྱོན་མཁན་འདྲ་འདྲ།།
དེས་ན་གསར་རྙིང་སྐད་ཆ། །
རྣ་རྒྱབ་ལྷགས་པར་བརྩིས་ཏེ།།
རང་དབང་སྐར་གསོའི་ལས་ལ། །
ལག་གདང་བསྒྲིགས་ཏེ་ཆས་ཤོག། །
ད་ནི་བོད་ཕྱི་ནང་གཉིས་སུ་ཡོད་པའི་གཞོན་སྐྱེས་དང་སེར་མ་བ་ཚོ་ལ་
ཚིག་ཁ་ཤས་ཡོད་པར་འདོད།
གཏམ་དང་ཡིག་ རྩིས་སྦྱངས་ནས། །
ལྟ་བ་མཐོ་རུ་ཕྱིན་ན། །
ལོ་མང་སློབ་གྲྭ་འགྲིམས་པའི། །
དགོས་དོན་ཚང་གི་ཨེ་ཡོད། །
བཀའ་པོད་ལྔ་ལ་སྦྱངས་ནས། །
ང་རྒྱལ་ཆེ་རུ་འགྲོ་ན། །



དེང་གི་གནས་སྐབས་དང་གསར་རྙིང་འབྲེལ་བ།
155
གདན་སའི་འགྱེད་དང་མང་ཇ། །
དཀོར་དང་བུ་ལོན་མིན་ནམ། །
སྒྲ་དང་ཚད་མར་སྦྱངས་ནས། །
དོན་ལ་རྨོངས་པར་འགྱུར་ན། །
ཆོས་རར་རྐང་ལག་བརྡབས་པ། །
སྐུ་ངལ་ཆེ་རོགས་མིན་འགྲོ།
ནང་དོན་རིག་པར་སྦྱངས་ཏེ། །
ང་འཛིན་ཆེ་རུ་འགྲོ་ན། །
འཆད་རྩོད་རྩོམ་པའི་བྱ་བ། །
གནང་དང་མ་གནང་ཨེ་ཡོད། །
མཚམས་དང་བསྙེན་སྒྲུབ་བྱས་ཏེ། །
དྲན་རྒྱུ་རྒོད་དུ་འགྲོ་ན། །
མི་སྨྲའི་བརྟལ་ཞུགས་འཛིན་པ།།
སྐུ་ངལ་ཆེ་རོགས་མིན་ནམ། །
ཁྲ་ཆུང་མིག་གིས་བལྟས་ན། །



156
156
ང་ནི་བོད་ཡིན།
མཐོང་རྒྱུ་མེད་པའི་བྱེད་པོ། །
བློ་ཆུང་སེམས་ཀྱིས་བསྒོམ་ན། །
ཚོར་རྒྱ་མེད་པའི་བྱམས་པ། །
ལྕེ་བདེ་ངག་གིས་བཤད་ན། །
གོ་རྒྱུ་མེད་པའི་ལྟ་བ། །
དར་ལུང་རྣ་བས་ཐོས་ཚད། །
བདེན་པ་ཡིན་བཟོ་མི་འདུག །
གསལ་རིག་སེམས་ཀྱི་མཚོ་མོར། །
སྙིང་རྗེའི་འདབ་བརྒྱ་རྒྱས་དུས། །
བརྩོན་འགྲུས་རྩ་བ་བརྟན་པས། །
བཟོད་པའི་དྲི་བཟང་ཚོར་བྱུང༌། །
སྡུག་བསྔལ་འཁོར་བའི་རྒྱ་མཚོ། །
སྤོང་བའི་ངེས་འབྱུང་སྐྱེས་ན། །
ཐབས་ཤེས་གཟིངས་ལ་བརྟེན་ནས། །
ཐར་པའི་ཞིང་དུ་འགྲོ་ཆོག །



དེང་གི་གནས་སྐབས་དང་གསར་རྙིང་འབྲེལ་བ།
157
རང་དང་གཞན་གྱི་བདེ་སྡུག །
བརྗེ་བའི་བློ་ཞིག་ཡོད་ན། །
བྱམས་དང་སྙིང་རྗེའི་མེ་ཏོག །
སྐྱེ་བར་ཐེ་ཚོམ་མི་འདུག །
གནས་ལུགས་དོན་ལ་ལྟ་བའི། །
ཤེས་རབ་མིག་ཅིག་ཡོད་ན། །
སྟོང་ཉིད་མངོན་སུམ་རྟོགས་པ། །
ཞི་གནས་དགོས་པ་མི་འདུག །
ཚུལ་ཁྲིམས་གཤིན་པོའི་ཞིང་ད། །
དད་པའི་ས་བོན་ཐོབས་དང་། །
བརྩོན་འགྲུས་དྲོད་གཤེར་འཛོམས་ན། །
བཟོད་པའི་སྙེ་མ་ལྡེམ་ཡོང་། །
བསམ་གཏན་བརྟན་པའི་རི་བོར། །
མ་གཡེངས་མཚམས་ཤིག་རྒྱོབས་དང་། །
ཤེས་རབ་དབྱངས་ཅན་ལྷ་མོ། །
སྦྱིན་པའི་གཟུགས་སུ་བྱོན་ཡོང་། །



དམ་བཅའ།
བོད་མི་ཚོ། ངས་ཁྱེད་ཚོའི་ཕ་མ་དང་། མིས་པོ། ཡང་མེས་སོགས་མི་
རབས་ནས་མི་རབས་གྲངས་ཀྱིས་མི་ལང་བ་བརྒྱུད་དེ་ལོ་ངོ་སྟོང་ཕྲག་
མང་པོའི་རིང་ལ་ལན་དུ་རེ་བ་གང་ཡང་མེད་པར་ས་གཤིན་པོ་བྱས་ཏེ་
སྟོན་འབྲས་ཀྱིས་ཁྱེད་ཚོའི་ལྟོགས་པའི་སྡུག་བསྔལ་སེལ། ཆུ་སྔོ་མོ་
བྱས་ཏེ་སྐོམ་པའི་གདུང་བ་སེལ། རླུང་སེར་བུ་བྱས་ཏེ་དབུགས་འབྱིན་
རྔུབ་ཀྱི་མཐུན་རྐྱེན་སྦྱར། མེ་དམར་པོ་བྱས་ཏེ་གྲང་ངར་གྱི་དཀའ་ངལ་
སེལ། རྩྭ་དང་མཚེའ་གཟུགས་སུ་སྒོ་ཕྱུགས་སེམས་ཅན་གྱི་བཀྲེས་སྐོམ་
སེལ། ཤིང་ནགས་ཀྱི་གཟུགས་སུ་ཁང་བརྩེགས་ཀྱི་མདུང་མ་དང་། ནང་
ཆས་ཀྱི་དགོས་མཁོ་བསྒྲུབས། གངས་རི་མཐོན་པོའི་གཟུགས་སུ་ས་
མཚམས་སྲུང་སྐྱོབ་ཀྱི་ཞབས་ཞུ་བྱས། གངས་དང་ཆར་པའི་གཟུགས་
སུ་སྟོན་འབྲས་ཀྱི་རོ་བཅུད་སྤེལ། ཞོ་དང་འོ་མའི་ཚུལ་དུ་ངོ་གདོང་གི་
འོད་མདངས་སྐྱེད། ཤ་མར་ཐུད་ཀྱི་ཚུལ་དུ་ལུས་ཀྱི་སྟོབས་ཤུགས་
སྤེལ། དགོན་པ་གྲྭ་ཚང་གི་གཟུགས་སུ་རིག་གཞུང་གི་བསྟི་གནས་བྱས།
ན།



160
ང་ནི་བོད་ཡིན།
རྟ་དང་གཡག་གི་གཟུགས་སུ་འགྲུལ་བསྐྱོད་ཀྱི་མཐུན་འགྱུར་སྦྱར།
གཡང་དཀར་ལུག་གི་གཟུགས་སུ་གྱོན་གོས་ཀྱི་དཀའ་ངལ་སེལ་བ་
སོགས་བྱས་ཏེ་དབྱར་དགུན་སྟོན་དཔྱིད་མེད་པར་གསོ་སྐྱོང་བྱས་དང་
བྱེད་བཞིན་པ་འདིའི་ལན་དུ་ད་རེ་བོད་བསྟན་སྲིད་མི་རིགས་དང་
བཅས་པའི་ངོ་བོ་རྩ་བརླག་ཏུ་འགྲོ་ཉེན་ཆེ་བའི་གནས་སྐབས་འདིར་
ཁྱེད་ཚོས་ངའི་བཀྲིན་གྱི་ཆ་ཤས་ཙམ་ཞིག་ལས་མེད་ཀྱང་གསབ་ཐུབ་
པའི་ རེ་བ་སྙིང་ཁངས་རུས་པའི་གཏིང་ནས་ཞུ་གི་ཡོད།
བཀྲིན་གསབ་སྟངས་ལའང་ཁྱེད་ཚོས་མདའ་གྲི་མདུང་གསུམ་འཁྱེར་ཏེ་
གཞན་སྡེར་འཚེ་བ་བྱེད་པ་དང༌། རང་སྲོག་དོར་བ། ཚིག་ངན་སྨྲ་བ།
གཡོ་སྒྱུ་ཁྲམ་གསུམ་བྱེད་པ་སོགས་མི་དགོས་པར་༧རྒྱལ་བ་དོན་གྱི་
བདག་པོས་བཀའ་ཇི་གནང་སྙིང་དབུས་སུ་བཅངས་ཏེ་ལག་ལེན་ད་
འགེལ་བ་དང་། རང་ཉིད་གནས་ཡུལ་གང་དུ་ཡོད་ཀྱང་བོད་མིའི་ངོ་བོ་
མ་བརླག་པར་བདག་གཅེས་ཐུབ་པ་བྱེད་རྒྱུ། སྲོག་ལས་ཀྱང་གཅེས་
པའི་བོད་ཀྱི་ཐུན་མོང་མ་ཡིན་པའི་ཆོས་དང་རིག་གཞུང་ལ་སྲུང་སྐྱོབ་
དར་སྤེལ་བྱེད་རྒྱུ། བོད་མི་རིགས་ཀྱི་ལ་རྒྱ་དང་རྒྱལ་ཞེན་དུས་ནམ་
ཡང་མི་འདོར་བ། བོད་མི་རྩམ་ཟན་ཡོངས་རྫོགས་ཆོལ་ཁ་དང༌། །
ཆོས་ལུགས། ལུང་ཚན། ཚོགས་སྡེ་སོགས་ཀྱི་དབྱེ་འབྱེད་མེད་པར་
༧རྒྱལ་བ་རིན་པོ་ཆེའི་དབུ་ཁྲིད་ཀྱི་འོག་ཏུ་མཐུན་ལམ་རྡོག་རྩ་གཅིག་
བསྒྲིལ་བྱེད་རྒྱུ། འབྱུང་འགྱུར་བོད་དེ་ཞི་བདེའི་བསྟི་གནས་ཞིག་ཏུ་



དམ་བཅའ།
161
བསྒྱུར་ཐུབ་པ་བྱུང་ན་ངའི་རེ་བ་གྲུབ་པ་ཡིན། ད་ལྟའི་གནས་སྐབས་
འདིར་གཞིས་ལུས་སྤུན་ཟླ་རྣམས་ཀྱིས་ད་ལྟ་བར་ད་རྒྱ་ནག་གི་དབང་
བསྒྱུར་སྒེར་འཛིན་གྱི་འོག་ཏུ་མནར་གཅོད་དང་། གཉའ་གནོན། བཤུ་
བཞོག། དཀའ་སྡུག་བཅས་ཇི་འདྲ་ཞིག་མྱངས་དང་མྱོང་བཞིན་པ་ལ་མ་
ལྟོས་པར་རྒྱལ་ཞེན་དང་། མི་ རིགས་ཀྱི་ལ་རྒྱ། རིག་གཞུང་འཛིན་སྐྱོང་།
ཁོར་ཡུག་སྲུང་སྐྱོབ་བཅས་ཀྱི་ ཐད་ལ་ལྷག་བསམ་གཡོ་བ་མེད་པ་རི་
བཙུགས་པ་ལྟ་བུ་ཞིག་གནང་དང་གནང་བཞིན་པ་དེར་བསྔགས་བརྗོད་ཀྱི་
མེ་ཏོག་འཐོར་བ་དང་སྦྲགས་མུ་མཐུད་དེ་མི་ཉམས་རྒྱུན་འཁྱོངས་
དགོས་གལ་ཆེ་བ་ཡིན། ལྷག་པར་དུ་རྒྱ་ནག་མི་མང་སྤྱི་མཐུན་རྒྱལ་
ཁབ་ཀྱི་རྩ་ཁྲིམས་ནང་ད་གསལ་བའི་གྲངས་ཉུང་མི་རིགས་ལ་ཡོད་པའི་
ཐོབ་ཐང་ཁག་ཐོག་མར་ཤེས་པར་བྱས། ཤེས་པའི་ཐོག་ནས་དེ་དག་ལ་
རྩོད་ལེན་བྱེད་རྒྱུ་དང་ལོངས་སུ་སྤྱོད་ཐུབ་པའི་འབད་བརྩོན་གནང་རྒྱུ་
ནི་འོས་འབབ་ཞིག་ཡིན། དེ་བཞིན་བཙན་བྱོལ་བ་ཚོས་རང་རང་གང་
དུ་ཡོད་པའི་ཡུལ་ལུང་དེ་དང་དེའི་ནང་དུ་བོད་མིའི་ངོ་བོ་མ་བརླག་
པའི་ཐོག་ནས་བོད་ཀྱི་གནས་བབ་དང་། ལོ་རྒྱུས། རིག་གཞུང་བཅས་
གཞན་ལ་འགྲེལ་བཤད་མཐིལ་ཕྱིན་པ་གནང་དགོས། རྒྱལ་ཁབ་ཀྱི་
འཛུགས་བསྐྲུན་དང་། ཡར་རྒྱས་ནི་ཡུལ་མིའི་ཤེས་ཡོན་ལ་རག་ལུས་
པས་གཞིས་བྱེས་གཉིས་ཀའི་ནང་དུ་སྲོལ་རྒྱུན་དང་དེང་ རབས་ཆ་
སྙོམས་པའི་སྒྲོ་གཤོག་ཉིས་ལྡན་གྱི་ན་གཞོན་ཤེས་ཡོན་ཅན་གསོ་སྐྱོང་



162
ང་ནི་བོད་ཡིན།
དགོས་པ་ནི་ལས་འགན་ཆེ་ཤོས་དེ་ཡིན། དེ་ལྟར་བྱུང་ན་ཁྱེད་ཚོའི་བུ་
རབས་ཚ་བརྒྱུད་ཀྱི་གསོ་སྐྱོང་དང་། སྐྱེད་སྲིངས་མུ་མཐུད་དེ་འཇིག་
རྟེན་འདི་མ་སྟོང་བར་ད་བྱེད་ཐུབ་པ་ངའི་དམ་བཅའ་ཡིན།
གདོད་མ་ཉིད་ནས་རྟེན་འབྲེལ་མཐུ་ཡིས། །
གངས་ལྗོངས་བོད་ཅེས་སྲིད་པར་གནས། །
བསིལ་ལྡན་ལྗོངས་ཀྱི་སྐྱེད་འགྲོ་རྣམས་ཀྱི། །
སྐྱེད་མའི་ཚུལ་དུ་དཀའ་སྤྱད་ཁུར། །
ཡུན་རིང་དུས་ནས་བྱམས་བརྩེས་བསྐྱངས་པའི། །
ང་ཡི་གཅེས་ཕྲུག་ས་ཡ་དྲུག །
དྲིན་དུ་བྱས་པའི་ཡུས་སྡུག་མིན་ཡང་། །
སྨྲེ་ངག་ཚིག་གསུམ་ཁ་ནས་ཐོན། །
གལ་ཏེ་གཏམ་ལ་རོ་བཅུད་འདུག་ན། །
དོན་རྩ་སྙིང་གི་གཏིང་དུ་ཞོག །
ཆོ་མེད་རྒན་མོའི་ངག་འཁྱལ་བསམ་ན། །
རྣ་ཅོག་རྒྱབ་ཀྱི་ལྷགས་པར་རྩིས། །



དམ་བཅའ།
163
ཁྲག་དང་མིག་ཆུ་སེམས་ངལ་གསུམ་གྱིས། །
འཐག་ཏུ་བྱས་པའི་ལྭ་བ་འདི། །
མ་འོངས་བོད་ཀྱི་གྲང་ངར་སྐྱོབ་ལ། །
སྲིད་མཐའ་བར་དུ་གནས་པར་སྨོན། །
རྣ་བའི་དབང་པོ་གཏད་དེ་ཉན་དང་གཅིག །
མིག་གི་གློག་བཞི་སྤར་ཏེ་བཀླགས་དང་གཉིས། །
བློ་ཡི་སྒོ་མོ་ཕྱེས་ཏེ་སེམས་དང་གསུམ། །
དེ་གསུམ་འཛོམས་ན་ང་ཡི་བློ་ཁ་རྫོགས། །



མཇུག་བསྔོ་།
ཀུན་ལ་མཁོ་བའི་རྒྱུ་དང་ངལ་གསོ་ལ། །
གྱོང་གུན་བཏང་སྟེ་གྲུབ་པའི་འབྲས་བུ་འདིར། །
རྣམ་དཀར་ཕུང་པོ་ཟིལ་པ་ཙམ་ཞིག་ཀྱང་། །
མཆིས་ཚེ་འཇིག་རྟེན་བདེ་བའི་རྒྱུར་གྱུར་ཅིག །
ལྷ་ལྡན་ས་ཡི་ལྟེ་བའི་དབུས་སུ། །
པོ་ཏ་ལ་ཞེས་རབ་མཛེས་པ། །
མོ་ཧི་ནི་དང་གཉིས་སུ་མེད་པར། །
ཀན་གྱི་ཡིད་དབང་འཕྲོག་བྱེད་པའི། །
ཆོས་ཀྱི་སྒྲ་སྙན་འཇོལ་མོའི་སྐད་དང་། །
པི་ཝང་གླིང་བུ་རྒྱུད་མང་དབུས། །།
སྒྲོན་མེ་སྟོང་གི་སྐར་ཚོགས་མཁའ་ནས། །



166_
ང་ནི་བོད་ཡིན།
༧རྒྱལ་པཎ་ཉི་ཟླས་སྐྱོངས་གྱུར་ ཅིག །
པད་འདབ་རྒྱས་པའི་བཞིན་ རས་མཛེས་ལྟར། །
གངས་ལྗོངས་འགྲོ་བའི་མགོན་གཅིག་པུ། །
མ་ལུས་འགྲོ་ལ་སྙིང་ནས་བརྩེ་བའི། །
ཆོས་ཀྱི་སྦྲང་ཆར་རྒྱུན་ཆད་མེད། །
ཚེ་དང་བསོད་ནམས་དབང་ཐང་རྒྱས་ཕྱིར། །
བྱིན་རླབས་བདུད་རྩིའི་ཆུ་རྒྱུན་དག །
དབང་ཕྱུག་ རལ་པའི་རྩེ་ནས་དྲངས་ཏེ། །
རྒྱུན་ཆད་མེད་པར་འབབ་གྱུར་ཅིག །
མུ་མཐའ་མེད་པའི་འཇིག་རྟེན་འདིར་གནས། །
འགྲོ་དྲུག་སེམས་ཅན་མ་ལུས་དང་།།
ཁྱད་པར་གངས་ཅན་པ་ཞེས་འབོད་པའི། །
སྐྱེ་འགྲོའི་མངོན་འདོད་འགྲུབ་གྱུར་ཅིག །།
།སརྦཀལེམངྒལམསྟུ། །



ཟུར་རྒྱན་ད་༧གོང་ས་མཆོག་ལ་བསྟོད་གླུ་ཁག་གཉིས། །
༄༅།། །གངས་ཅན་ལྷ་གཅིག །
གངས་ལྗོངས་སྐྱེ་རྒུའི་མགོན་དུ། །
བྱོན་པའི་གངས་ཅན་ལྷ་གཅིག །
བགྲང་བྱ་བདུན་ཅུར་ཕེབས་ཀྱང་། །
མཚར་སྡུག་གཞོན་ནུའི་ལངས་འཚོ། །
བོད་འབངས་ས་ཡ་དྲུག་གི། །
མགོན་སྐྱབས་དཔུང་གཉེན་དམ་པར།
ཞབས་པད་སྐལ་བརྒྱར་བརྟན་པའི། །
ཐུགས་ཀྱི་དམ་བཅའ་གནང་རོགས། །
འཛམ་གླིང་སྐྱེ་འགྲོའི་ངོས་ལ། །
བྱམས་དང་སྙིང་རྗེའི་རང་གཟུགས། །



168
ང་ནི་བོད་ཡིན།
ཞི་བདེའི་དེད་དཔོན་ཆེན་པོའི། །
ཐུགས་བཞེད་ལྷུན་འགྲུབ་གྱུར་ཅིག །



༄༅། །བསྟོད་གཞས་སྐལ་བཟང་དགའ་སྟོན།
བོད་མི་ས་ཡ་དྲུག་གི །
མགོན་སྐྱབས་ཕྱག་ན་པདྨོ། །
དགུང་གྲངས་བདུན་ཅུར་བཞད་པའི།།
སྐལ་བཟང་དགའ་སྟོན་ཤར་སོང་། །
འཛམ་གླིང་བདེ་ལ་འགོད་པའི། །
ཞི་བདེའི་དེད་དཔོན་ཆེན་པོའི། །
སྐུ་ཚེ་བརྟན་པར་ཤོག་ཅིག །
མཛད་འཕྲིན་རྒྱས་པར་ཤོག་ ཅིག །
བོད་ལྗོངས་མང་གཙོའི་སྲོལ་གཏོད། །
སྔོན་མེད་ཤིང་རྟ་ཆེན་པོའི། །
སྐུ་ཚེ་བརྟན་པར་ཤོག་ཅིག ། །
མཛད་འཕྲིན་རྒྱས་པར་ཤོག་ཅིག །



170
ང་ནི་བོད་ཡིན།
རིས་མེད་ཆོས་ལུགས་སྐྱོངས་ལ། །
ཀན་སྙོམས་ཉིན་བྱེད་དབང་པོའི། །
སྐུ་ཚེ་བརྟན་པར་ཤོག་ ཅིག །
མཛད་འཕྲིན་རྒྱས་པར་ཤོག་ཅིག །



“དེབ་འདིའི་ནང་གི་འབོལ་རྩོམ་གྱི་ངོ་བོར་ཡོད་པའི་ཁོང་གི་རྩོམ་འགྲོས་ཁག་གིས་ཕྲན་ལ་
ཡིད་དབང་འཕྲོག་པ་ལྟ་བུའི་ཚོར་སྣང་ཞིག་མ་བྱུང་མོད། ཚིགས་བཅད་དུ་སྡེབ་པ་ཁག་ལ་མ་
བཅོས་རང་གཤིས་ཀྱིས་སླེབས་པའི་ཉམས་དང་རོ་བཅུད་ཕུན་སུམ་ཚོགས་ལ། སྐབས་འགར་
དགའ་སྡུག་གི་མྱོང་བ་སྦྱིན་ཞིང་། སྐབས་འགར་བཞད་གད་ཤོར་བར་བྱེད་པའི་ནུས་པ་ཕུན་
སུམ་ཚོགས་པར་གདའ། ལྷག་པར་དུ་དེབ་འདིའི་ནང་། བོད་ཡུལ་དུ་བྱུང་བའི་ཉེ་རབས་ཀྱི་
གོད་ཆག་ཆེན་པོ་འདི་བཞིན་ཅི་ནས་ཀྱང་བསངས་དགོས་ཤིང་། དེ་ཡང་ཁ་ཚ་དགོས་
གཏུགས་སུ་ཡོད་པའི་གནས་སྟངས་ཤིག་ཡིན་པ་འདི་ལ་གསལ་འདེབས་གསར་པ་ཞིག་བྱེད་
བཞིན་འདུག །དེ་དག་ཀྱང་ཚོར་བ་རྣོན་པོ་དང་སྐྱེན་པོ་ཞིག་བརྒྱུད་ནས་དེད་ཤ་ཆེན་པོ་བཏང་
འདུག །” – དགེ་འདུན་རབ་གསལ།
“ང་ནི་བོད་ཡིན་ཅེས་པའི་ལག་དེབ་འདི་ནི་འཛམ་གླིང་གི་ཡང་ཐོག་ཏུ་གནས་པའི་བོད་ཁ་བ་
གངས་ཅན་ལྗོངས་ཀྱི་རང་རྣམ་ཞིག་ཡིན། གངས་ལྗོངས་ཀྱི་མ་ཡུམ་གྱིས་དེ་རིང་གི་བར་དུ་
གནས་པའི་རང་གི་གཅེས་ཕྲུག་མིའུ་གདུང་དྲུག་ལས་བརྒྱུད་པའི་ཆོལ་གསུམ་བོད་མི་ས་ཡ་
དྲུག་པོར་རང་རྣམ་གང་ཞིག་སྒྲུང་དང་ལོ་རྒྱུས་ཀྱིས་གཏམས་ཤིང་། དེ་ཡང་སྙན་ཞིང་ །
འཇེབས་ལ་ཤིན་ཏུ་གོ་བདེ་བའི་ཆོས་ཀྱིས་བརྒྱན་པའི་བཅད་ལྷུག་སྤེལ་མའི་བདག་ཉིད་དུ་གྲུབ་
པ་འདིར་བོད་དུ་སྲིད་པ་ཆགས་པ་ནས་བཟུང་ད་ལྟ་ལ་ཐུག་གི་བར་དུ་བྱུང་བའི་སྐྱིད་སྡུག་
འདྲེས་མའི་གཏམ་བཤད་འཁོད་ཡོད།” — ན་ག་སངས་རྒྱས་བསྟན་དར།
1:| བ|:ཀྱི 11 |
1
1
|
ར་ནས་
1
